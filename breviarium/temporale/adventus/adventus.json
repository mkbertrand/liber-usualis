[
	{
		"tags":["adventus","vesperae","hymnus"],
		"datum":[
			"Creátor alme síderum,/Ætérna lux credéntium,/Jesu Redémptor ómnium,/Inténde votis súpplicum.",
			"Qui dǽmonis ne fraúdibus/Períret orbis ímpetu/Amóris actus, lánguidi/Mundi medéla factus es.",
			"Commúne qui mundi nefas/Ut expiáres; ad crucem/E Vírginis sacrário/Intácta prodis víctima.",
			"Cujus potéstas glóriæ,/Noménque cum primum sonat;/Et cœlites et ínferi/Treménte curvántur genu.",
			"Te deprecámur últimæ/Magnum diéi Júdicem,/Armis supérnæ grátiæ/Defénde nos ab hóstibus.",
			"Virtus, honor, laus, glória/Deo Patri cum Fílio,/Sancto simul Paráclito,/In sæculórum sæcula.",
			"Amen."
		]
	},
	{
		"tags":["adventus","dominica","antiphona","antiphona-invitatorium"],
		"src":"https://nocturnale.marteo.fr/chant/A1F1I/",
		"datum":"Regem ventúrum Dóminum, * Veníte, adorémus."
	},
	{
		"tags":["adventus","feria","antiphona","antiphona-invitatorium"],
		"src":"https://nocturnale.marteo.fr/chant/A1F2I/",
		"datum":"Regem ventúrum Dóminum, * Veníte, adorémus."
	},
	{
		"tags":["adventus","matutinum","hymnus"],
		"src":"https://nocturnale.marteo.fr/chant/EXA1H/",
		"datum":[
			"Verbum supérnum pródiens,/E Patris ætérni sinu/Qui natus orbi súbvenis,/Labénte cursu témporis.",
			"Illúmina nunc péctora,/Tuóque amóre cóncrema;/Ut cor cadúca déserns/Cœli volúptas ímpleat:",
			"Ut, cum tribúnal Júdicis/Damnábit igni nóxios,/Et vox amíca débitum/Vocábit ad cœlum pios.",
			"Non esca flammárum nigros/Volvámur inter túrbines,/Vultu Dei sed cómpotes/Cœli fruámur gaúdiis.",
			"Patri simúlque Fílio,/Tibíque sancte Spíritus,/Sicut fuit, sit júgiter/Sæclum per omne glória."
		]
	},
	{
		"tags":["adventus","laudes","hymnus"],
		"src":"https://gregobase.selapa.net/chant.php?id=11919",
		"datum":[
			"En clara vox redárguit/Obscúra quæque, pérsonans:/Procul fugéntur sómnia:/Ab alto Jesus prómicat.",
			"Mens jam resúrgat tórpida,/Non ámplius jacens humi;/Sidus refúlget jam novum,/Ut tollat omne nóxium.",
			"Et Agnus ad nos míttitur/Laxáre gratis débitum:/Omnes simul cum lácrimis/Precémur indulgéntiam.",
			"Ut, cum secúndo fúlserit,/Metúque mundum cínxerit,/Non pro reátu púniat,/Sed nos pius tunc prótegat.",
			"Virtus, honor, laus, glória/Deo Patri cum Fílio,/Sancto simul Paráclito,/In sæculórum sǽcula.","Amen."
		]
	},
	{
		"tags":["adventus","prima","responsorium-breve","versus"],
		"datum":"Qui ventúrus es in mundum."
	}
]
