1 Deus in nómine tuo salvum me fac: * et in virtúte tua júdica me.
2 Deus exaúdi oratiónem meam: * aúribus pércipe verba oris mei.
3 Quóniam aliéni insurrexérunt advérsum me, + et fortes quæsiérunt ánimam meam: * et non proposuérunt Deum ante conspéctum suum.
4 Ecce enim Deus ádjuvat me: * et Dóminus suscéptor est ánimæ meæ.
5 Avérte mala inimícis meis: * et in veritáte tua dispérde illos.
6 Voluntárie sacrificábo tibi, * et confitébor nómini tuo Dómine: quóniam bonum est:
7 Quóniam ex omni tribulatióne eripuísti me: * et super inimícos meos despéxit óculus meus.
