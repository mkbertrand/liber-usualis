3 Deus in nómine tuo salvum me fac: * et in virtúte tua júdica me.
4 Deus exaúdi oratiónem meam: * aúribus pércipe verba oris mei.
5 Quóniam aliéni insurrexérunt advérsum me, + et fortes quæsiérunt ánimam meam: * et non proposuérunt Deum ante conspéctum suum.
6 Ecce enim Deus ádjuvat me: * et Dóminus suscéptor est ánimæ meæ.
7 Avérte mala inimícis meis: * et in veritáte tua dispérde illos.
8 Voluntárie sacrificábo tibi, * et confitébor nómini tuo Dómine: quóniam bonum est:
9 Quóniam ex omni tribulatióne eripuísti me: * et super inimícos meos despéxit óculus meus.

