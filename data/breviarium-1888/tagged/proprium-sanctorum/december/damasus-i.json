[
	{
		"tags":["damasus-i","nomen"],
		"datum":"S. Damasi Papae et Confessoris"
	},
	{
		"tags":["damasus-i","collecta"],
		"datum":"Exaúdi Dómine preces nostras: et interveniénte beáto Dámaso Confessóre tuo atque Pontífice, * indulgéntiam nobis tríbue placátus et pacem.",
		"terminatio":[["terminatio","per-dominum"]]
	},
	{
		"tags":["damasus-i","matutinum","nocturna-i","lectio"],
		"datum":[["temporale","occurrens","lectio"]]
	},
	{
		"tags":["damasus-i","matutinum","nocturna-ii","lectio"],
		"lectio-i":"Dámasus Hispánus, vir egrégius et erudítus in Scriptúris, indícto primo Constantinopolitáno concílio nefáriam Eunómii et Macedónii hǽresim exstínxit. Idem Ariminénsem convéntum a Libério jam ante rejéctum, íterum condemnávit: in quo, ut scribit sanctus Hierónymus, Valéntis potíssimum et Ursácii fraúdibus damnátio Nicǽnæ fídei conclamáta fuit: et ingemíscens orbis terrárum, se Ariánum esse mirátus est.",
		"lectio-ii":"Basílicas duas ædificávit, álteram sancti Lauréntii nómine ad theátrum Pompéji, quam máximis munéribus auxit, eíque domos et prǽdia attríbuit: álteram via Ardeatína ad Catacúmbas. Platóniam étiam, ubi córpora sanctórum Petri et Pauli aliquámdiu jacuérunt, dedicávit, et exornávit elegántibus vérsibus. Idémque prosa et versu scripsit de virginitáte, múltaque ália metro édidit.",
		"lectio-iii":"Pœnam taliónis constítuit iis, qui álterum falsi críminis accusássent. Státuit, ut, quod plúribus jam locis erat in usu, Psalmi per omnes ecclésias die noctúque ab altérnis caneréntur; et in fine cujúsque Psalmi dicerétur: Glória Patri, et Fílio, et Spirítui sancto. Ejus jussu sanctus Hierónymus novum testaméntum Græcæ fídei réddidit. Cum Ecclésiam rexísset annos decem et septem, menses duos, dies vigínti sex, et habuísset ordinatiónes quinque mense Decémbri, quibus creávit presbýteros trigínta unum, diáconos úndecim, epíscopos per divérsa loca sexagínta duos; virtúte, doctrína, ac prudéntia clarus, prope octogenárius, Theodósio senióre imperánte, obdormívit in Dómino: et via Ardeatína una cum matre et soróre sepúltus est in basílica, quam ipse ædificáverat. Illíus relíquiæ póstea translátæ sunt in ecclésiam sancti Lauréntii, ab ejus nómine in Dámaso vocátam."
	},
	{
		"tags":["damasus-i","matutinum","nocturna-iii","lectio"],
		"datum":[["confessor-pontifex","lectio","alia-homilia-ii"]]
	}
]
