[
	{
		"tags":["remigius","nomen"],
		"datum":"S. Remigii Episcopi et Confessoris"
	},
	{
		"tags":["remigius","collecta"],
		"datum":"Da, quǽsumus omnípotens Deus: + ut beáti Remígii Confessóris tui atque Pontíficis veneránda solémnitas, * et devotiónem nobis aúgeat et salútem.",
		"terminatio":[["terminatio","per-dominum"]]
	},
	{
		"tags":["remigius","matutinum","nocturna-i","lectio"],
		"datum":[["temporale","lectio","occurrens"]]
	},
	{
		"tags":["remigius","matutinum","nocturna-ii","lectio"],
		"lectio-i":"Remígius, epíscopus Rheménsis, flóruit Clodovéo rege Francórum, quem étiam baptizávit, et primus ómnium doctrína et miráculis Francos ad Christi Dómini fidem perdúxit. Ejus oratióne mórtua puélla revíxit. Multos interpretátus est divínæ Scriptúræ libros. Ámplius septuagínta annos summa cum laude Rheménsem ecclésiam administrávit. Cujus vitæ et mortis sanctitátem multa, quæ consecúta sunt, mirácula comprobárunt.",
		"lectio-ii":"Ad sancti ac beatíssimi Patris nostri Remígii, cujus hódie festa celebrámus, laudes addidísse áliquid, decerpsísse est: síquidem virtútum ejus grátia non sermónibus exponénda est, sed opéribus comprobánda. Cum enim dicat Scriptúra: Glória patris est fílius sápiens: quantæ hujus sunt glóriæ, qui tantórum filiórum sapiéntia, et devotióne lætátur? In Christo enim Jesu per Evangélium ipse nos génuit.",
		"lectio-iii":"Quidquid ígitur in hac sancta plebe potest esse virtútis et grátiæ, de hoc quasi quodam fonte lucidíssimo, ómnium rivulórum púritas emanávit. Étenim quia castitátis pollébat vigóre, quia abstinéntiæ gloriabátur angústiis, quia blandiméntis erat prǽditus lenitátis, ómnium cívium in Deum provocávit afféctum: quia Pontíficis administratióne fulgébat, plures e discípulis relíquit sui sacerdótii successóres."
	}
]
