[
	{
		"tags":["wenceslaus","nomen"],
		"datum":"S. Wenceslai Ducis et Martyris"
	},
	{
		"tags":["wenceslaus","collecta"],
		"datum":"Deus, qui beátum Wencesláum per martýrii palmam a terréno principátu ad cœléstem glóriam transtulísti: + ejus précibus nos ab omni adversitáte custódi, * et ejúsdem tríbue gaudére consórtio.",
		"terminatio":[["terminatio","per-dominum"]]
	},
	{
		"tags":["wenceslaus","matutinum","nocturna-i","lectio"],
		"datum":[["temporale","occurrens","lectio"]]
	},
	{
		"tags":["wenceslaus","matutinum","nocturna-ii","lectio"],
		"lectio-i":"Wencesláus Bohémiæ dux, Wratisláo patre christiáno, Drahomíra matre Gentíli natus, ab ávia Ludmílla fémina sanctíssima, pie educátus, omni virtútum génere insígnis, summo stúdio virginitátem per omnem vitam servávit illibátam. Mater per nefáriam Ludmíllæ necem regni administratiónem assecúta, ímpie cum junióre fílio Bolesláo vivens, concitávit in se prócerum indignatiónem: quare tyránnici et ímpii regíminis pertǽsi, utriúsque excússo jugo, Wencesláum in urbe Pragénsi regem salutárunt.",
		"lectio-ii":"Ille regnum pietáte magis quam império regens, órphanis, víduis, egénis tanta caritáte subvénit, ut própriis húmeris aliquándo ligna indigéntibus noctu comportárit, paupéribus humándis frequénter adfúerit, captívos liberárit, carcéribus deténtos nocte intempésta visitárit, pecúniis et consílio sæpíssime consolátus. Miti ánimo princeps veheménter dolébat quémpiam, esti reum, morti adjudicári. Summa religióne sacerdótes venerátus, suis mánibus tríticum serébat, et vinum exprimébat, quibus in Missæ sacrifício uteréntur. Nocte nudis pédibus super nivem et gláciem circuíbat ecclésias, sanguínea et terram calefaciéntia post se relínquens vestígia.",
		"lectio-iii":"Ángelos hábuit sui córporis custódes. Cum enim ad singuláre certámen advérsus Radisláum, ducem Curiménsem, eo fine accéderet, ut suórum salúti prospíceret, visi sunt Ángeli arma ministrásse, et dixísse adversário, Ne férias. Pertérritus hostis, venerabúndus prócidens véniam exorávit. Cum in Germániam proféctus esset, imperátor, conspéctis duóbus Ángelis aúrea cruce ad se accedéntem ornántibus, e sólio prosíliens bráchiis excépit, régiis insígnibus decorávit, eíque sancti Viti bráchium donávit. Nihilóminus ímpius frater, matre hortánte, convívio excéptum, et póstea in ecclésia orántem, parátæ sibi mortis prǽscium, adhíbitis scéleris comítibus, interfécit. Sanguis per paríetes aspérsus adhuc conspícitur: et, Deo víndice, matrem inhumánam terra absórbuit; interfectóres váriis modis mísere periérunt."
	},
	{
		"tags":["wenceslaus","matutinum","nocturna-iii","lectio"],
		"datum":[["martyr","matutinum","nocturna-iii","lectio","alia-homilia"]]
	}
]
