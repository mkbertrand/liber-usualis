[
	{
		"tags":["prisca","nomen"],
		"datum":"S. Priscæ Virginis et Martyris"
	},
	{
		"tags":["prisca","collecta"],
		"datum":"Da quǽsumus omnípotens Deus: * ut qui beátæ Priscæ Vírginis et Mártyris tuæ natalítia cólimus, et ánnua solemnitáte lætémur, et tantæ fídei proficiámus exémplo.",
		"terminatio":[["terminatio","per-dominum"]]
	},
	{
		"tags":["prisca","lectio-commemorationis","lectio"],
		"datum":"Prisca, nóbilis virgo Romána, trédecim annos nata, Claúdio imperatóre, christiánæ fídei accusáta, ejúsdem jussu ducta ad Apóllinis templum, ut idólis immoláret, cum rem detestarétur, cólaphis cæsa, in cárcerem tráditur: atque inde emíssa, cum in fídei constántia perseveráret, affécta verbéribus, ferventíque ádipe delibúta, rursus in cárcerem inclúditur. Post tríduum in amphitheátrum prodúcta, leóni objícitur: qui suæ feritátis oblítus, humíliter se ad ejus pedes abjécit. Quæ póstea in ergástulo tríduum inédia afflícta, in equúleo suspénditur, et úngulis férreis excarnificáta in rogum injícitur, unde étiam mirabíliter evásit incólumis. Dénique extra Urbem cápite abscísso, virginitátis palmam martýrii coróna cumulávit. Cujus corpus via Ostiénsi, décimo ab Urbe milliário, a Christiánis décimo quinto Kaléndas Februárii sepelítur."
	}
]
