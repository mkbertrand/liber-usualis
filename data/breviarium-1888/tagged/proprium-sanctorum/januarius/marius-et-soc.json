[
	{
		"tags":["marius-et-soc","nomen"],
		"datum":"Ss. Marii, Marthæ, Audifacis et Abachum Martyrum"
	},
	{
		"tags":["marius-et-soc","collecta"],
		"datum":"Exaúdi Dómine pópulum tuum cum sanctórum tuórum patrocínio supplicántem: * ut et temporális vitæ nos tríbuas pace gaudére, et ætérnæ reperíre subsídium.",
		"terminatio":[["terminatio","per-dominum"]]
	},
	{
		"tags":["marius-et-soc","lectio-commemorationis","lectio"],
		"datum":"Márius Persa, nóbili loco natus, cum Martha cónjuge pari nobilitáte, et duóbus fíliis Audíface et Ábachum, Romam venit Claúdio imperatóre, ut Mártyrum sepúlchra venerarétur. Ibi Christiános in víncula conjéctos fovébant, et ópera ac facultátibus suis sustentábant, et sanctórum córpora sepeliébant. Quamóbrem comprehénsi omnes, cum nec impiórum minis, nec terróre commoveréntur, ut diis sacrificárent; primum fústibus debilitáti, deínde fúnibus attrácti, tum admótis candéntibus láminis combústi, et úngulis férreis excarnificáti sunt. Postrémo præcísis mánibus, et ad collum alligátis, ducti per médiam urbem, via Cornélia ad tértium décimum ab Urbe milliárium, in eum locum, qui Nymphe dicebátur, necántur: ac primum Martha, quæ virum ac fílios ad supplícia pro Jesu Christi fide constánter perferénda, veheménter fúerat cohortáta: mox céteris in eádem arenária cervíces abscindúntur, eorúmque córpora conjiciúntur in ignem. Quæ semiústa, Felícitas matróna Romána nóbilis, colligénda, et in suo prǽdio sepeliénda curávit."
	}
]
