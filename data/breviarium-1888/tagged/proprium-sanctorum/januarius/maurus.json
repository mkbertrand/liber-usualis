[
	{
		"tags":["maurus","collecta"],
		"terminatio":[["terminatio","per-dominum"]],
		"datum":"Intercéssio nos, quǽsumus Dómine, beáti Mauri Abbátis comméndet: ut quod nostris méritis non valémus, ejus patrocínio assequámur."
	},
	{
		"tags":["maurus","matutinum","lectio"],
		"datum":"Maurus nóbilis Románus, puer a patre Eutýchio Deo sub sancti Benedícti disciplína oblátus, brevi tantum divína grátia profécit, ut ipsi magístro admiratióni esset: qui illum sæpe véluti reguláris observántiæ, et virtútum ómnium spécimen, céteris discípulis ad imitándum proponébat. Cujus adhuc adolescéntis illud admirábilis obediéntiæ exémplum a sancto Gregório Papa commemorátur. Nam cum Plácidus mónachus in lacum prolápsus, aquárum ímpetu raperétur, sancti Patris jussu accúrrens Maurus, et super aquas incédens, sócium capíllis apprehénsum, ad terram attráxit. Missus in Gálliam ab eódem sancto Benedícto, célebri monastério exstrúcto, cui annos quadragínta prǽfuit, monásticam disciplínam mirífice propagávit. Dénique sanctitáte et miráculis clarus, septuagenário major migrávit in cœlum, anno salútis quingentésimo sexagésimo quinto."
	}
]
