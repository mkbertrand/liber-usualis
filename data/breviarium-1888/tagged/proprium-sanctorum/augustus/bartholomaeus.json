[
	{
		"tags":["bartholomaeus","nomen"],
		"datum":"S. Bartholomæi Apostoli"
	},
	{
		"tags":["bartholomaeus","collecta"],
		"datum":"Omnípotens sempitérne Deus, qui hujus diéi venerándam sanctámque lætítiam in beáti Apóstoli tui Bartholomǽi festivitáte tribuísti: + da Ecclésiæ tuæ, quǽsumus; et amáre quod crédidit, * et prædicáre quod dócuit.",
		"terminatio":[["terminatio","per-dominum"]]
	},
	{
		"tags":["bartholomaeus","matutinum","nocturna-ii","lectio"],
		"lectio-i":"Bartholomǽus Apóstolus, Galilǽus, cum in Índiam citeriórem, quæ ei in orbis terrárum sortitióne ad prædicándum Jesu Christi Evangélium obvenérat, progréssus esset, advéntum Dómini Jesu juxta sancti Matthǽi Evangélium illis Géntibus prædicávit. Sed cum in ea província plúrimos ad Jesum Christum convertísset, multos labóres calamitatésque perpéssus, venit in majórem Arméniam.",
		"lectio-ii":"Ibi Polýmium regem et cónjugem ejus, ac prætérea duódecim civitátes ad christiánem fidem perdúxit. Quæ res in eum magnam invídiam concitávit illíus gentis sacerdótum. Nam usque ádeo Astýagem Polýmii regis fratrem in Apóstolum incendérunt, ut is vivo Bartholomǽo pellem crudéliter détrahi jússerit, ac caput abscíndi: quo in martýrio ánimam Deo réddidit.",
		"lectio-iii":"Ejus corpus Albáni, quæ est urbs majóris Arméniæ, ubi is passus fúerat, sepúltum est: quod póstea ad Líparam ínsulam delátum, inde Benevéntum translátum est: postrémo Romam ab Othóne tértio imperatóre portátum, in Tíberis ínsula, in ecclésia ejus nómine Deo dicáta, collocátum fuit. Ágitur autem Romæ dies festus octávo Kaléndas Septémbris, et per octo consequéntes dies illa basílica magna pópuli frequéntia celebrátur."
	},
	{
	}
]
