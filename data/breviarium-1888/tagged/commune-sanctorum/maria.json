[
	{
		"tags":["maria","suffragium","nomen"],
		"datum":"De S. Maria"
	},
	{
		"tags":["maria","antiphona","antiphona-i"],
		"src":"gregobase/2000",
		"datum":"Dum esset Rex * in accúbitu suo, nardus mea dedit odórem suavitátis.",
		"in-tempore-paschali":"Dum esset Rex * in accúbitu suo, nardus mea dedit odórem suavitátis, allelúja."
	},
	{
		"tags":["maria","vesperae","psalmus-i"],
		"datum":[["/psalmi/psalmus-cix,gloria"]]
	},
	{
		"tags":["maria","antiphona","antiphona-ii"],
		"src":"gregobase/2514",
		"datum":"Læva ejus * sub cápite meo, et déxtera illíus amplexábitur me.",
		"in-tempore-paschali":"Læva ejus * sub cápite meo, et déxtera illíus amplexábitur me, allelúja."
	},
	{
		"tags":["maria","vesperae","psalmus-ii"],
		"datum":[["/psalmi/psalmus-cxii,gloria"]]
	},
	{
		"tags":["maria","antiphona","antiphona-iii"],
		"src":"gregobase/2007",
		"datum":"Nigra sum, * sed formósa, fíliæ Jerúsalem: ídeo diléxit me Rex, et introdúxit me in cubículum suum.",
		"in-tempore-paschali":"Nigra sum, * sed formósa, fíliæ Jerúsalem: ídeo diléxit me Rex, et introdúxit me in cubículum suum, allelúja."
	},
	{
		"tags":["maria","vesperae","psalmus-iii"],
		"datum":[["/psalmi/psalmus-cxxi,gloria"]]
	},
	{
		"tags":["maria","antiphona","antiphona-iv"],
		"src":"gregobase/2056",
		"datum":"Jam hiems tránsiit: * imber ábiit, et recéssit: surge amíca mea, et veni.",
		"in-tempore-paschali":"Jam hiems tránsiit: * imber ábiit, et recéssit: surge amíca mea, et veni, allelúja."
	},
	{
		"tags":["maria","vesperae","psalmus-iv"],
		"datum":[["/psalmi/psalmus-cxxvi,gloria"]]
	},
	{
		"tags":["maria","antiphona","antiphona-v"],
		"src":"gregobase/18381",
		"datum":"Speciósa * facta es et suávis in delíciis tuis, sancta Dei Génitrix.",
		"in-tempore-paschali":"Speciósa * facta es et suávis in delíciis tuis, sancta Dei Génitrix, allelúja."
	},
	{
		"tags":["maria","vesperae","psalmus-v"],
		"datum":[["/psalmi/psalmus-cxlvii,gloria"]]
	},
	{
		"tags":["maria","capitulum"],
		"datum":"[Eccli. 24. b.]/Ab inítio et ante sǽcula creáta sum, + et usque ad futúram sǽculum non désinam, * et in habitatióne sancta coram ipso ministrávi."
	},
	{
		"tags":["maria","vesperae","hymnus"],
		"src":"gregobase/2232",
		"datum":[
			"Ave maris stella,/Dei Mater alma,/Atque semper Virgo,/Felix cœli porta.",
			"Sumens illud Ave/Gabriélis ore,/Funda nos in pace,/Mutans Hevæ nomen.",
			"Solve vincla reis,/Profer lumen cæcis,/Mala nostra pelle,/Bona cuncta posce.",
			"Monstra te esse matrem,/Sumat per te preces,/Qui pro nobis natus,/Tulit esse tuus.",
			"Virgo singuláris,/Inter omnes mitis,/Nos culpis solútos/Mites fac et castos.",
			"Vitam præsta puram,/Iter para tutum,/Ut vidéntes Jesum,/Semper collætémur.",
			"Sit laus Deo Patri,/Summo Christo decus,/Spirítui sancto,/Tribus honor unus.","Amen."
		]
	},
	{
		"tags":["maria","vesperae","versiculus"],
		"datum":["V. Dignáre me laudáre te, Virgo sacráta.","R. Da mihi virtútem contra hostes tuos."]
	},
	{
		"tags":["maria","i-vesperae","antiphona","antiphona-magnificat"],
		"src":"gregobase/2321",
		"datum":"Sancta María * succúrre míseris, juva pusillánimes, réfove flébiles, ora pro pópulo, intérveni pro clero, intercéde pro devóto femíneo sexu: séntiant omnes tuum juvámen, quicúmque célebrant tuam sanctam festivitátem."
	},
	{
		"tags":[
			["maria","suffragium","vesperae","antiphona","antiphona-magnificat"],
			["maria","suffragium","laudes","antiphona","antiphona-benedictus"]
		],
		"src":"gregobase/2321",
		"datum":"Sancta María * succúrre míseris, juva pusillánimes, réfove flébiles, ora pro pópulo, intérveni pro clero, intercéde pro devóto femíneo sexu: séntiant omnes tuum juvámen, quicúmque célebrant tuam sanctam commemoratiónem."
	},
	{
		"tags":["maria","suffragium","versiculus"],
		"datum":["V. Ora pro nobis sancta Dei Génitrix.","R. Ut digni efficiámur promissiónibus Christi."]
	},
	{
		"tags":["maria","collecta"],
		"datum":"Concéde nos fámulos tuos, quǽsumus Dómine Deus, perpétua mentis et córporis sanitáte gaudére, + et gloriósa beátæ Maríæ semper Vírginis intercessióne, * a præsénti liberári tristítia, et ætérna pérfrui lætítia.",
		"terminatio":[["terminatio","per-dominum"]]
	},
	{
		"tags":["maria","matutinum","antiphona","antiphona-invitatorium"],
		"src":"nocturnale/CBMVI",
		"datum":"Sancta María Dei Génitrix Virgo, * Intercéde pro nobis."
	},
	{
		"tags":["maria","matutinum","hymnus"],
		"src":"nocturnale/CBMVH",
		"datum":[
			"Quem terra, pontus, sídera/Colunt, adórant, prǽdicant,/Trinam regéntem máchinam,/Claustrum Maríæ bájulat.",
			"Cui luna, sol, et ómnia/Desérviunt per témpora,/Perfúsa cœli grátia,/Gestant puéllæ víscera.",
			"Beáta Mater múnere,/Cujus supérnus ártifex/Mundum pugíllo cóntinens,/Ventris sub arca clausus est.",
			"Beáta cœli núntio,/Fœcúnda sancto Spíritu,/Desiderátus géntibus,/Cujus per alvum fusus est.",
			"Jesu, tibi sit glória,/Qui natus es de Vírgine,/Cum Patre, et almo Spíritu/In sempitérna sǽcula.","Amen."
		]
	},
	{
		"tags":["maria","matutinum","nocturna-i","antiphona","antiphona-i"],
		"src":"nocturnale/CBMVN1A1",
		"datum":"Benedícta tu * in muliéribus, et benedíctus fructus ventris tui."
	},
	{
		"tags":["maria","matutinum","nocturna-i","psalmus-i"],
		"datum":[["/psalmi/psalmus-viii,gloria"]]
	},
	{
		"tags":["maria","matutinum","nocturna-i","antiphona","antiphona-ii"],
		"src":"nocturnale/CBMVN1A2",
		"datum":"Sicut myrrha * elécta odórem dedísti suavitátis sancta Dei Génitrix."
	},
	{
		"tags":["maria","matutinum","nocturna-i","psalmus-ii"],
		"datum":[["/psalmi/psalmus-xviii,gloria"]]
	},
	{
		"tags":["maria","matutinum","nocturna-i","antiphona","antiphona-iii"],
		"src":"nocturnale/CBMVN1A3",
		"datum":"Ante torum * hujus Vírginis frequentáte nobis dúlcia cántica drámatis."
	},
	{
		"tags":["maria","matutinum","nocturna-i","psalmus-iii"],
		"datum":[["/psalmi/psalmus-xxiii,gloria"]]
	},
	{
		"tags":["maria","matutinum","nocturna-i","versiculus"],
		"datum":["V. Spécie tua et pulchritúdine tua.","R. Inténde, próspere procéde, et regna."]
	},
	{
		"tags":["maria","matutinum","nocturna-i","lectio","lectio-i"],
		"datum":[
			"De Parábolis Salamónis.",
			"[Parab. 8. b. et 9.]/Ego sapiéntia hábito in consílio, et erudítis intérsum cogitatiónibus. Timor Dómini odit malum: arrogántiam, et supérbiam, et viam pravam, et os bilíngue detéstor. Meum est consílium et ǽquitas, mea est prudéntia, mea est fortitúdo. Per me reges regnant, et legum conditóres justa decérnunt: per me príncipes ímperant, et poténtes decérnunt justítiam. Ego diligéntes me díligo: et qui mane vígilant ad me, invénient me."
		]
	},
	{
		"tags":["maria","matutinum","nocturna-i","responsorium","responsorium-i"],
		"incipit":"Sancta et immaculáta virgínitas, quibus te laúdibus éfferam néscio:",
		"responsum":"Quia quem cœli cápere non póterant, tuo grémio contulísti.",
		"versus":"Benedícta tu in muliéribus, et benedíctus fructus ventris tui."
	},
	{
		"tags":["maria","matutinum","nocturna-i","responsorium","responsorium-i","responsum","in-tempore-paschali"],
		"datum":"Quia quem cœli cápere non póterant, tuo grémio contulísti, allelúja."
	},
	{
		"tags":["maria","matutinum","nocturna-i","lectio","lectio-ii"],
		"datum":"Mecum sunt divítiæ, et glória, opes supérbæ et justítia. Mélior est enim fructus meus auro, et lápide pretióso, et genímina mea argénto elécto. In víis justítiæ ámbulo, in médio semitárum judícii, ut ditem diligéntes me, et thesaúros eórum répleam. Dóminus possédit me in inítio viárum suárum, ántequam quidquam fáceret a princípio. Ab ætérno ordináta sum, et ex antíquis ántequam terra fíeret. Nondum erant abýssi, et ego jam concépta eram: necdum fontes aquárum erúperant: necdum montes gravi mole constíterant: ante colles ego parturiébar."
	},
	{
		"tags":["maria","matutinum","nocturna-i","responsorium","responsorium-ii"],
		"incipit":"Congratulámini mihi omnes, qui dilígitis Dóminum, quia cum essem párvula, plácui Altíssimo:",
		"responsum":"Et de meis viscéribus génui Deum et hóminem.",
		"versus":"Beátam me dicent omnes generatiónes, quia ancíllam húmilem respéxit Deus."
	},
	{
		"tags":["maria","matutinum","nocturna-i","lectio","lectio-iii"],
		"datum":"Beátus homo qui audit me, et qui vígilat ad fores meas quotídie, et obsérvat ad postes óstii mei. Qui me invénerit, invéniet vitam, et haúriet salútem a Dómino: qui autem in me peccáverit, lædet ánimam suam. Omnes, qui me odérunt, díligunt mortem. Sapiéntia ædificávit sibi domum, excídit colúmnas septem. Immolávit víctimas suas, míscuit vinum, et propósuit mensam suam. Misit ancíllas suas ut vocárent ad arcem, et ad mœ\u0301nia civitátis: Si quis est párvulus, véniat ad me. Et insipiéntibus locúta est: Veníte, comédite panem meum, et bíbite vinum quod míscui vobis."
	},
	{
		"tags":["maria","matutinum","nocturna-i","responsorium","responsorium-iii"],
		"incipit":"Beáta es Virgo María, quæ Dóminum portásti, Creatórem mundi:",
		"responsum":"Genuísti qui te fecit, et in ætérnum pérmanes Virgo.",
		"versus":"Ave María, grátia plena, Dóminus tecum."
	},
	{
		"tags":["maria","matutinum","nocturna-ii","antiphona","antiphona-i"],
		"src":"nocturnale/CBMVN2A1",
		"datum":"Spécie tua * et pulchritúdine tua inténde, próspere procéde, et regna."
	},
	{
		"tags":["maria","matutinum","nocturna-ii","psalmus-i"],
		"datum":[["/psalmi/psalmus-xliv,gloria"]]
	},
	{
		"tags":["maria","matutinum","nocturna-ii","antiphona","antiphona-ii"],
		"src":"nocturnale/CBMVN2A2",
		"datum":"Adjuvábit eam * Deus vultu suo: Deus in médio ejus, non commovébitur."
	},
	{
		"tags":["maria","matutinum","nocturna-ii","psalmus-ii"],
		"datum":[["/psalmi/psalmus-xlv,gloria"]]
	},
	{
		"tags":["maria","matutinum","nocturna-ii","antiphona","antiphona-iii"],
		"src":"nocturnale/CBMVN2A3",
		"datum":"Sicut læténtium * ómnium nostrum habitátio est in te, sancta Dei Génitrix."
	},
	{
		"tags":["maria","matutinum","nocturna-ii","psalmus-iii"],
		"datum":[["/psalmi/psalmus-lxxxvi,gloria"]]
	},
	{
		"tags":[
			["maria","matutinum","nocturna-ii","versiculus"],
			["maria","tertia","versiculus"]
		],
		"datum":["V. Adjuvábit eam Deus vultu suo.","R. Deus in médio ejus, non commovébitur."],
		"in-tempore-paschali":["V. Adjuvábit eam Deus vultu suo, allelúja.","R. Deus in médio ejus, non commovébitur, allelúja."]
	},
	{
		"tags":["maria","matutinum","nocturna-ii","lectio","lectio-i"],
		"datum":[
			"Sermo sancti Joánnis Chrysóstomi.",
			"[Apud Metaphrasten.]/Dei Fílius non dívitem, aut locuplétum áliquem féminam sibi matrem elégit, sed beátam Vírginem illam, cujus ánima virtútibus ornáta erat. Cum enim beáta María supra omnem humánam natúram castitátem serváret, proptérea Christum Dóminum in ventre concépit. Ad hanc ígitur sanctíssimam Vírginem et Dei Matrem  accurréntes, ejus patrocínii utilitátem assequámur. Ítaque quæcúmque estis vírgines, ad Matrem Dómini confúgite. Illa enim pulchérrimam, pretiosíssimam, et incorruptíbilem possessiónem patrocínio suo vobis conservábit."
		]
	},
	{
		"tags":["maria","matutinum","nocturna-ii","responsorium","responsorium-i"],
		"incipit":"Sicut cedrus exaltáta sum in Líbano, et sicut cypréssus in monte Sion: quasi myrrha elécta,",
		"responsum":"Dedi suavitátem odóris.",
		"versus":"Et sicut cinnamómum et bálsamum aromatízans."
	},
	{
		"tags":["maria","matutinum","nocturna-ii","lectio","lectio-ii"],
		"datum":"Magnum revéra miráculum, fratres dilectíssimi, fuit beáta semper Virgo María. Quid namque illa majus aut illústrius ullo umquam témpore invéntum est, seu aliquándo inveníri póterit? Hæc sola cœlum ac terram amplitúdine superávit. Quidnam illa sánctius? Non Prophétæ, non Apóstoli, non Mártyres, non Patriárchæ, non Ángeli, non Throni, non Dominatiónes non Séraphim, non Chérubim: non dénique áliud quídpiam inter creátas res visíbiles aut invisíbiles, majus aut excelléntius inveníri potest. Éadem ancílla Dei est et mater: éadem Virgo et Génitrix."
	},
	{
		"tags":["maria","matutinum","nocturna-ii","responsorium","responsorium-ii"],
		"incipit":"Quæ est ista quæ procéssit sicut sol, et formósa tamquam Jerúsalem?",
		"responsum":"Vidérunt eam fíliæ Sion, et beátam dixérunt, er regínæ laudavérunt eam.",
		"versus":"Et sicut dies verni circúmdabant eam flores rosárum et lília convállium."
	},
	{
		"tags":["maria","matutinum","nocturna-ii","lectio","lectio-iii"],
		"datum":"Hæc ejus mater est, qui a Patre ante omne princípium génitus fuit, quem Ángeli et hómines agnóscunt Dóminum rerum ómnium. Visne cognóscere quanto Virgo hæc præstántior sit cœléstibus Poténtiis? Illæ cum timóre et tremóre assístunt, fáciem velántes suam: hæc humánum genus illi offert, quem génuit. Per hanc et peccatórum véniam conséquimur. Ave ígitur mater, cœlum, puélla, virgo, thronus, Ecclésiæ nostræ decus, glória et firmaméntum, assídue pro nobis precáre Jesum Fílium tuum, et Dóminum nostrum: ut per te misericórdiam inveníre in die judícii, et quæ repósita sunt iis, qui díligunt Deum, bona cónsequi possímus, grátia et benignitáte Dómini nostri Jesu Christi: cum quo Patri simul et sancto Spirítui glória, et honor, et impérium, nunc et semper in sǽcula sæculórum. Amen."
	},
	{
		"tags":["maria","matutinum","nocturna-ii","responsorium","responsorium-iii"],
		"formula":[["formula","gloria","duplex-responsum"]],
		"incipit":"Ornátam monílibus fíliam Jerúsalem Dóminus concupívit:",
		"responsum-i":"Et vidéntes eam fíliæ Sion, beatíssimam prædicavérunt, dicéntes:",
		"responsum-ii":"Unguéntum effúsum nomen tuum.",
		"versus":"Ástitit regína a dextris tuis in vestítu deauráto, circúmdata varietáte."
	},
	{
		"tags":["maria","matutinum","nocturna-iii","antiphona","antiphona-i"],
		"src":"nocturnale/CBMVN3A1",
		"datum":"Gaude María Virgo, * cunctas hǽreses sola interemísti in univérso mundo."
	},
	{
		"tags":["maria","matutinum","nocturna-iii","psalmus-i"],
		"datum":[["/psalmi/psalmus-xcv,gloria"]]
	},
	{
		"tags":["maria","matutinum","nocturna-iii","antiphona","antiphona-ii"],
		"src":"nocturnale/CBMVN3A2",
		"datum":"Dignáre me * laudáre te, Virgo sacráta: da mihi virtútem contra hostes tuos."
	},
	{
		"tags":["maria","matutinum","nocturna-iii","psalmus-ii"],
		"datum":[["/psalmi/psalmus-xcvi,gloria"]]
	},
	{
		"tags":["maria","matutinum","nocturna-iii","antiphona","antiphona-iii"],
		"src":"nocturnale/CBMVN3A3",
		"datum":"Post partum * Virgo invioláta permansísti, Dei Génitrix intercéde pro nobis."
	},
	{
		"tags":["maria","matutinum","nocturna-iii","antiphona","antiphona-iii","in-tempore-adventus"],
		"src":"nocturnale/CBMVN3A3b",
		"datum":"Ángelus Dómini * nuntiávit Maríæ, et concépit de Spíritu sancto."
	},
	{
		"tags":["maria","matutinum","nocturna-iii","psalmus-iii"],
		"datum":[["/psalmi/psalmus-xcvii,gloria"]]
	},
	{
		"tags":[
			["maria","matutinum","nocturna-iii","versiculus"],
			["maria","sexta","versiculus"]
		],
		"datum":["V. Elégit eam Deus, et præelégit eam.","R. In tabernáculo suo habitáre facit eam."],
		"in-tempore-paschali":["V. Elégit eam Deus, et præelégit eam, allelúja.","R. In tabernáculo suo habitáre facit eam, allelúja."]
	},
	{
		"tags":["maria","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Lucam.",
			"[Luc. 11. d.]/In illo témpore: Loquénte Jesu ad turbas, extóllens vocem quædam múlier de turba dixit illi: Beátus venter, qui te portávit. Et réliqua.",
			"Homilía venerábilis Bedæ Presbýteri.",
			"[Lib. 4. cap. 49. in Luc. 11.]/Magnæ devotiónis et fídei hæc múlier osténditur, quæ scribis et pharisǽis Dóminum tentántibus simul et blasphemántibus, tanta ejus incarnatiónem præ ómnibus sinceritáte cognóscit, tanta fidúcia confitétur, ut et præséntium prócerum calúmniam, et futurórum confúndat hæreticórum perfídiam. Nam sicut tunc Judǽi, sancti Spíritus ópera blasphemándo, verum consubstantialémque Patri Dei Fílium negándo Maríam semper Vírginem, sancti Spíritus operánte virtúte, nascitúro cum humánis membris Unigénito Dei, carnis suæ matériam ministrásse, verum consubstantialémque matri Fílium hóminis fatéri non debére dixérunt."
		]
	},
	{
		"tags":["maria","matutinum","nocturna-iii","responsorium","responsorium-i"],
		"incipit":"Felix namque es, sacra Virgo María, et omni laude digníssima:",
		"responsum":"Quia ex te ortus est sol justítiæ, Christus Deus noster.",
		"versus":"Ora pro pópulo, intérveni pro clero, intercéde pro devóto femíneo sexu: séntiant omnes tuum juvámen, quicúmque célebrant tuam sanctam festivitátem."
	},
	{
		"tags":["maria","matutinum","nocturna-iii","lectio","lectio-ii"],
		"datum":"Sed si caro Verbi Dei secúndum carnem nascéntis a carne Vírginis matris pronuntiátur extránea, sine causa venter qui eam portásset, úbera quæ lactássent, beatificántur. Dicit autem Apóstolus: Quia misit Deus Fílium suum factum ex mulíere, factum sub lege. Neque audiéndi sunt, qui legéndum putant: Natum ex mulíere, factum sub lege, sed, Factum est mulíere: quia concéptus ex útero virgináli, carnem non de níhilo, non aliúnde, sed matérna traxit ex carne: alióquin nec vere Fílius hóminis dicerétur, qui oríginem non habéret ex hómine. Et nos ígitur his contra Eutýchen dictis, extollámus vocem cum Ecclésia cathólica, cujus hæc múlier typum gessit, extollámus et mentem de médio turbárum, dicamúsque Salvatóri: Beátus venter qui te portávit, et úbera quæ suxísti. Vere enim beáta parens, quæ, sicut quidam ait, Eníxa est puérpera Regem, qui cœlum terrámque tenet per sǽcula."
	},
	{
		"tags":["maria","matutinum","nocturna-iii","responsorium","responsorium-ii"],
		"incipit":"Beátam me dicent omnes generatiónes:",
		"responsum":"Quia fecit mihi Dóminus magna qui potens est, et sanctum nomen ejus.",
		"versus":"Et misericórdia ejus a progénie in progénies timéntibus eum."
	},
	{
		"tags":["maria","matutinum","nocturna-iii","lectio","lectio-iii"],
		"datum":"Quinímo beáti qui aúdiunt verbum Dei, et custódiunt. Pulchre Salvátor attestatióni mulíeris ánnuit, non eam tantúmmodo quæ Verbum Dei corporáliter generáre merúerat, sed et omnes qui idem Verbum spiritáliter audítu fídei concípere, et boni óperis custódia vel in suo, vel in proximórum corde párere, et quasi álere studúerint, assevérans esse beátos: quidem beáta, quia Verbi incarnándi minístra facta est temporális; sed inde multo beátior, quia ejúsdem semper amándi custos manébant ætérna."
	},
	{
		"tags":["maria","laudes","hymnus"],
		"src":"gregobase/2885",
		"datum":[
			"O gloriósa vírginum,/Sublímis inter sídera,/Qui te creávit, párvulum/Lacténte nutris úbere.",
			"Quod Heva tristis ábstulit,/Tu reddis almo gérmine:/Intrent ut astra flébiles,/Cœli reclúdis cárdines.",
			"Tu regis alti jánua,/Et aula lucis fúlgida:/Vitam datam per Vírginem/Gentes redémptæ plaúdite.",
			"Jesu, tibi sit glória,/Qui natus es de Vírgine,/Cum Patre, et almo Spíritu/In sempitérna sǽcula.","Amen."
		]
	},
	{
		"tags":[
			["maria","laudes","versiculus"],
			["maria","nona","versiculus"]
		],
		"datum":["V. Diffúsa est grátia in lábiis tuis.","R. Proptérea benedíxit te Deus in ætérnum."],
		"in-tempore-paschali":["V. Diffúsa est grátia in lábiis tuis, allelúja.","R. Proptérea benedíxit te Deus in ætérnum, allelúja."]
	},
	{
		"tags":["maria","laudes","antiphona","antiphona-benedictus"],
		"src":"gregobase/13018",
		"datum":"Beáta es María, * quæ credidísti: perficiéntur in te, quæ dicta sunt tibi a Dómino, allelúja."
	},
	{
		"tags":["maria","tertia","responsorium-breve"],
		"incipit":"Spécie tua",
		"responsum":"Et pulchritúdine tua.",
		"versus":"Inténde, próspere procéde, et regna."
	},
	{
		"tags":["maria","tertia","responsorium-breve","in-tempore-paschali"],
		"incipit":"Spécie tua et pulchritúdine tua",
		"responsum":"Allelúja, allelúja.",
		"versus":"Inténde, próspere procéde, et regna."
	},
	{
		"tags":["maria","sexta","capitulum"],
		"datum":"[Eccli. 24. b.]/Et sic in Sion firmáta sum, et in civitáte sanctificáta simíliter requiévi, et in Jerúsalem potéstas mea. + Et radicávi in pópulo honorificáto, et in parte Dei mei hæréditas illíus, * et in plenitúdine sanctórum deténtio mea."
	},
	{
		"tags":["maria","sexta","responsorium-breve"],
		"incipit":"Adjuvábit eam",
		"responsum":"Deus vultu suo.",
		"versus":"Deus in médio ejus, non commovébitur."
	},
	{
		"tags":["maria","sexta","responsorium-breve","in-tempore-paschali"],
		"incipit":"Adjuvábit eam Deus vultu suo",
		"responsum":"Allelúja, allelúja.",
		"versus":"Deus in médio ejus, non commovébitur."
	},
	{
		"tags":["maria","nona","capitulum"],
		"datum":"[Eccli. 24. b.]/In platéis sicut cinnamómum, et bálsamum aromatízans odórem dedi: + quasi myrrha elécta: * dedi suavitátem odóris."
	},
	{
		"tags":["maria","nona","responsorium-breve"],
		"incipit":"Elégit eam Dóminus",
		"responsum":"Et præelégit eam.",
		"versus":"In tabernáculo suo habitáre facit eam."
	},
	{
		"tags":["maria","nona","responsorium-breve","in-tempore-paschali"],
		"incipit":"Elégit eam Dóminus, et præelégit eam",
		"responsum":"Allelúja, allelúja.",
		"versus":"In tabernáculo suo habitáre facit eam."
	},
	{
		"tags":["maria","ii-vesperae","antiphona","antiphona-magnificat"],
		"src":"gregobase/2950",
		"datum":"Beátam me dicent * omnes generatiónes, quia ancíllam húmilem respéxit Deus."
	}
]
