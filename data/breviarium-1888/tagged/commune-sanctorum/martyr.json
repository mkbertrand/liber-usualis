[
	{
		"tags":["martyr","antiphona","antiphona-i"],
		"src":"gregobase/1854",
		"datum":"Qui me conféssus fúerit * coram homínibus, confitébor et ego eum coram Patre meo."
	},
	{
		"tags":["martyr","vesperae","psalmus-i"],
		"datum":[["/psalmi/psalmus-cix,gloria"]]
	},
	{
		"tags":["martyr","antiphona","antiphona-ii"],
		"src":"gregobase/12251",
		"datum":"Qui séquitur me, * non ámbulat in ténebris, sed habébit lumen vitæ, dicit Dóminus."
	},
	{
		"tags":["martyr","vesperae","psalmus-ii"],
		"datum":[["/psalmi/psalmus-cx,gloria"]]
	},
	{
		"tags":["martyr","antiphona","antiphona-iii"],
		"src":"gregobase/2805",
		"datum":"Qui mihi minístrat, * me sequátur: et ubi ego sum, illic sit et miníster meus."
	},
	{
		"tags":["martyr","vesperae","psalmus-iii"],
		"datum":[["/psalmi/psalmus-cxi,gloria"]]
	},
	{
		"tags":["martyr","antiphona","antiphona-iv"],
		"src":"gregobase/2466",
		"datum":"Si quis mihi ministráverit, * honorificábit eum Pater meus, qui est in cœlis, dicit Dóminus."
	},
	{
		"tags":["martyr","vesperae","psalmus-iv"],
		"datum":[["/psalmi/psalmus-cxii,gloria"]]
	},
	{
		"tags":["martyr","antiphona","antiphona-v"],
		"src":"gregobase/2671",
		"datum":"Volo Pater, * ut ubi ego sum, illic sit et miníster meus."
	},
	{
		"tags":["martyr","i-vesperae","psalmus-v"],
		"datum":[["/psalmi/psalmus-cxvi,gloria"]]
	},
	{
		"tags":["martyr","capitulum"],
		"datum":"[Jac. 1. b.]/Beátus vir, qui suffert tentatiónem: + quóniam cum probátus fúerit, accípiet corónam vitæ, * quam repromísit Deus diligéntibus se."
	},
	{
		"tags":[
			["martyr","vesperae","hymnus"],
			["martyr","matutinum","hymnus"]
		],
		"src":"gregobase/2702",
		"datum":[
			"Deus tuórum mílitum/Sors et coróna, prǽmium,/Laudes canéntes Mártyris/Absólve nexu críminis.",
			"Hic nempe mundi gaúdia,/Et blanda fraudum pábula/Imbúta felle députans,/Pervénit ad cœléstia.",
			"Pœnas cucúrrit fórtiter,/Et sústulit viríliter,/Fundénsque pro te sánguinem,/Ætérna dona póssidet.",
			"Ob hoc precátu súpplici/Te póscimus, piíssime;/In hoc triúmpho Mártyris/Dimítte noxam sérvulis.",
			"Laus et perénnis glória/Patri sit, atque Fílio,/Sancto simul Paráclito,/In sempitérna sǽcula.","Amen."
		]
	},
	{
		"tags":[
			["martyr","i-vesperae","versiculus"],
			["martyr","matutinum","nocturna-i","versiculus"]
		],
		"datum":["V. Glória et honóre coronásti eum Dómine.","R. Et constituísti eum super ópera mánuum tuárum."]
	},
	{
		"tags":["martyr","i-vesperae","antiphona","antiphona-magnificat"],
		"src":"gregobase/2340",
		"datum":"Iste sanctus * pro lege Dei sui certávit usque ad mortem, et a verbis impiórum non tímuit: fundátus enim erat supra firmam petram."
	},
	{
		"tags":["martyr","matutinum","antiphona","antiphona-invitatorium","simplex"],
		"src":"nocturnale/UMEXIa",
		"datum":"Regem Mártyrum, Dóminum, * Veníte, adorémus."
	},
	{
		"tags":["martyr","matutinum","antiphona","antiphona-invitatorium"],
		"src":"nocturnale/UMEXIb",
		"datum":"Regem Mártyrum, Dóminum, * Veníte, adorémus."
	},
	{
		"tags":["martyr","matutinum","antiphona","antiphona-invitatorium","solemnis"],
		"src":"nocturnale/UMEXIc",
		"datum":"Regem Mártyrum, Dóminum, * Veníte, adorémus."
	},
	{
		"tags":["martyr","matutinum","nocturna-i","antiphona","antiphona-i"],
		"src":"nocturnale/UMEXN1A1",
		"datum":"In lege Dómini * fuit volúntas ejus die ac nocte."
	},
	{
		"tags":["martyr","matutinum","nocturna-i","psalmus-i"],
		"datum":[["/psalmi/psalmus-i,gloria"]]
	},
	{
		"tags":["martyr","matutinum","nocturna-i","antiphona","antiphona-ii"],
		"src":"nocturnale/UMEXN1A2",
		"datum":"Prǽdicans * præcéptum Dómini constitútus est in monte sancto ejus."
	},
	{
		"tags":["martyr","matutinum","nocturna-i","psalmus-ii"],
		"datum":[["/psalmi/psalmus-ii,gloria"]]
	},
	{
		"tags":["martyr","matutinum","nocturna-i","antiphona","antiphona-iii"],
		"src":"nocturnale/UMEXN1A3",
		"datum":"Voce mea * ad Dóminum clamávi: et exaudívit me de monte sancto suo."
	},
	{
		"tags":["martyr","matutinum","nocturna-i","psalmus-iii"],
		"datum":[["/psalmi/psalmus-iii"]]
	},
	{
		"tags":["martyr","episcopus-martyr","matutinum","nocturna-i","lectio","lectio-i"],
		"datum":[
			"De Áctibus Apostolórum.",
			"[Act. 20. d.]/A Miléto Paulus mittens Éphesum, vocávit majóres natu Ecclésiæ. Qui cum veníssent ad eum, et simul essent, dixit eis: Vos scitis a prima die, qua ingréssus sum in Ásiam, quáliter vobíscum per omne tempus fúerim, sérviens Dómino cum omni humilitáte, et lácrimis, et tentatiónibus, quæ mihi accidérunt ex insídiis Judæórum: quómodo nihil subtráxerim utílium, quo minus annuntiárem vobis, et docérem vos públice, et per domos, testíficans Judǽis, atque Gentílibus in Deum pœniténtiam, et fidem in Dóminum nostrum Jesum Christum. Et nunc ecce alligátus ego spíritu, vado in Jerúsalem: quæ in ea ventúra sint mihi, ignórans: nisi quod Spíritus sanctus per omnes civitátes mihi protestátur, dicens: quóniam víncula et tribulatiónes Jerosólymis me manent. Sed nihil horum véreor: nec fácio ánimam meam pretiosiórem quam me, dúmmodo consúmmem cursum meum, et ministérium verbi, quod accépi a Dómino Jesu, testificári Evangélium grátiæ Dei."
		]
	},
	{
		"tags":["martyr","matutinum","nocturna-i","responsorium","responsorium-i"],
		"src":"nocturnale/UMEXN1R1",
		"incipit":"Iste sanctus pro lege Dei sui certávit usque ad mortem, et a verbis impiórum non tímuit:",
		"responsum":"Fundátus enim erat supra firmam petram.",
		"versus":"Iste est qui contémpsit vitam mundi, et pervénit ad cœléstia regna."
	},
	{
		"tags":["martyr","episcopus-martyr","matutinum","nocturna-i","lectio","lectio-ii"],
		"datum":"Et nunc ecce ego scio quia ámplius non vidébitis fáciem meam vos omnes, per quos transívi prǽdicans regnum Dei. Quaprópter contéstor vos hodiérna die, quia mundus sum a sánguine ómnium. Non enim subterfúgi quóminus annuntiárem omne consílium Dei vobis. Atténdite vobis, et univérso gregi, in quo vos Spíritus sanctus pósuit epíscopos régere Ecclésiam Dei, quam acquisívit sánguine suo. Ego scio quóniam intrábunt post discessiónem meam lupi rapáces in vos, non parcéntes gregi. Et ex vobis ipsis exsúrgent viri loquéntes pervérsa, ut abdúcant discípulos post se. Propter quod vigiláte memória retinéntes: quóniam per triénnium nocte et die non cessávi, cum lácrimis monens unumquémque vestrum."
	},
	{
		"tags":["martyr","matutinum","nocturna-i","responsorium","responsorium-ii"],
		"src":"nocturnale/UMEXN1R2",
		"incipit":"Justus germinábit sicut lílium:",
		"responsum":"Et florébit in ætérnum ante Dóminum.",
		"versus":"Plantátus in domo Dómini, in átriis domus Dei nostri."
	},
	{
		"tags":["martyr","episcopus-martyr","matutinum","nocturna-i","lectio","lectio-iii"],
		"datum":"Et nunc comméndo vos Deo, et verbo grátiæ ipsíus, qui potens est ædificáre, et dare hæreditátem in sanctificátis ómnibus. Argéntum et aurum, aut vestem nullíus concupívi, sicut ipsi scitis: quóniam ad ea, quæ mihi opus erant, et his qui mecum sunt, ministravérunt manus istæ. Ómnia osténdi vobis, quóniam sic laborántes, opórtet suscípere infírmos, ac meminísse verbi Dómini Jesu, quóniam ipse dixit: Beátius est magis dare, quam accípere. Et cum hæc dixísset, pósitis génibus suis orávit cum ómnibus illis. Magnus autem fletus factus est ómnium: et procumbéntes super collum Pauli, osculabántur eum, doléntes máxime in verbo, quod díxerat, quóniam ámplius fáciem ejus non essent visúri. Et deducébant eum ad navem."
	},
	{
		"tags":["martyr","matutinum","nocturna-i","responsorium","responsorium-iii"],
		"src":"nocturnale/UMEXN1R3",
		"incipit":"Iste cognóvit justítiam, et vidit mirabília magna, et exorávit Altíssimum:",
		"responsum":"Et invéntus est in número sanctórum.",
		"versus":"Iste est qui contémpserint vitam mundi, et pervénit ad cœléstia regna."
	},
	{
		"tags":["martyr","matutinum","nocturna-ii","antiphona","antiphona-i"],
		"src":"nocturnale/UMEXN2A1",
		"datum":"Fílii hóminum * scitóte quia Dóminus sanctum suum mirificávit."
	},
	{
		"tags":["martyr","matutinum","nocturna-ii","psalmus-i"],
		"datum":[["/psalmi/psalmus-iv,gloria"]]
	},
	{
		"tags":["martyr","matutinum","nocturna-ii","antiphona","antiphona-ii"],
		"src":"nocturnale/UMEXN2A2",
		"datum":"Scuto bonæ voluntátis * tuæ coronásti eum Dómine."
	},
	{
		"tags":["martyr","matutinum","nocturna-ii","psalmus-ii"],
		"datum":[["/psalmi/psalmus-v,gloria"]]
	},
	{
		"tags":["martyr","matutinum","nocturna-ii","antiphona","antiphona-iii"],
		"src":"nocturnale/UMEXN2A3",
		"datum":"In univérsa terra * glória et honóre coronásti eum."
	},
	{
		"tags":["martyr","matutinum","nocturna-ii","psalmus-iii"],
		"datum":[["/psalmi/psalmus-viii,gloria"]]
	},
	{
		"tags":[
			["martyr","matutinum","nocturna-ii","versiculus"],
			["martyr","tertia","versiculus"]
		],
		"datum":["V. Posuísti Dómine super caput ejus.","R. Corónam de lápide pretióso."]
	},
	{
		"tags":["martyr","matutinum","nocturna-ii","lectio","lectio-i"],
		"datum":[
			"Sermo sancti Augustíni Epíscopi.",
			"[Serm. 44. de Sanctis.]/Triumphális beáti Mártyris N. dies hódie nobis anniversária celebritáte recúrrit: cujus glorificatióni sicut congaúdet Ecclésia, sic ejus propónit sequénda vestígia. Si enim compátimur, et conglorificábimur. In cujus glorióso agóne duo nobis præcípue consideránda sunt: induráta vidélicet tortóris sævítia, et Mártyris invícta patiéntia. Sævítia tortóris, ut eam detestémur: patiéntia Mártyris, ut eam imitémur. Audi Psalmístam advérsus malítiam increpántem: Noli æmulári in malignántibus: quóniam tamquam fœnum velóciter aréscent. Quod autem advérsus malignántes patiéntia exhibénda sit, audi Apóstolum suadéntem: Patiéntia vobis necessária est, ut reportétis promissiónes."
		]
	},
	{
		"tags":["martyr","matutinum","nocturna-ii","responsorium","responsorium-i"],
		"src":"nocturnale/UMEXN2R1",
		"incipit":"Honéstum fecit illum Dóminus, et custodívit eum ab inimícis, et a seductóribus tutávit illum:",
		"responsum":"Et dedit illi claritátem ætérnam.",
		"versus":"Descendítque cum illo in fóveam, et in vínculis non derelíquit eum."
	},
	{
		"tags":["martyr","matutinum","nocturna-ii","lectio","lectio-ii"],
		"datum":"Coronáta ítaque est beáti Mártyris patiéntia: mancipáta est ætérnis cruciátibus tortóris incorrécta malítia. Hoc atténdens in agóne suo gloriósus Christi athléta, non exhórruit cárcerem. Ad imitatiónem cápitis sui tolerávit probra, sustínuit irrisiónes, flagélla non tímuit: et quot ante mortem pro Christo pértulit supplícia, tot ei de se óbtulit sacrifícia. Quod enim propinánte Apóstolo bíberat, alte retinébat: Quia non sunt condígnæ passiónes hujus témporis ad futúram glóriam, quæ revelábitur in nobis. Et quia momentáneum hoc et leve nostræ tribulatiónis, ætérnum glóriæ pondus operátur in cœlis. Hujus promissiónis amóre a terrénis suspénsus, et prægustáta supérnæ suavitátis dulcédine ineffabíliter afféctus, dicébat cum Psalmísta: Quid mihi est in cœlo, et a te quid vólui super terram? Defécit caro mea et cor meum: Deus cordis mei, et pars mea Deus in ætérnum."
	},
	{
		"tags":["martyr","matutinum","nocturna-ii","responsorium","responsorium-ii"],
		"src":"nocturnale/UMEXN2R2",
		"incipit":"Desidérium ánimæ ejus tribuísti ei Dómine,",
		"responsum":"Et voluntáte labiórum ejus non fraudásti eum.",
		"versus":"Quóniam prævenísti eum in benedictiónibus dulcédinis: posuísti in cápite ejus corónam de lápide pretióso."
	},
	{
		"tags":["martyr","matutinum","nocturna-ii","lectio","lectio-iii"],
		"datum":"Contemplabátur enim quantum in ænígmate infírmitas humána óculum mentis in æternitáte fígere potest, quanta sint supérnæ civitátis gaúdia: et ea enarráre non suffíciens, admirándo clamábat: Quid mihi est in cœlo? Quasi díceret: Excédit vires meas, excédit facultátem eloquéntiæ meæ, transcéndit capacitátem intelligéntiæ meæ illud decus, illa glória, illa celsitúdo, qua nobis, a conturbatióne hóminum remótis, in abscóndito faciéi suæ Jesus Christus Dóminus noster reformábit corpus humilitátis nostræ, configurátum córpori claritátis suæ. Hujus perféctæ libertátis contemplatióne nullum vitábat perículum, nullum horrébat supplícium: et si míllies posset mori, non putábat se hanc digne posse áliqua ratióne promeréri."
	},
	{
		"tags":["martyr","matutinum","nocturna-ii","responsorium","responsorium-iii"],
		"src":"nocturnale/UMEXN2R3",
		"incipit":"Stola jucunditátis índuit eum Dóminus:",
		"responsum":"Et corónam pulchritúdinis pósuit super caput ejus.",
		"versus":"Cibávit illum Dóminus pane vitæ et intelléctus: et aqua sapiéntiæ salutáris potávit illum."
	},
	{
		"tags":["martyr","matutinum","nocturna-iii","antiphona","antiphona-i"],
		"src":"nocturnale/UMEXN3A1",
		"datum":"Justus Dóminus, * et justítiam diléxit: æquitátem vidit vultus ejus."
	},
	{
		"tags":["martyr","matutinum","nocturna-iii","psalmus-i"],
		"datum":[["/psalmi/psalmus-x,gloria"]]
	},
	{
		"tags":["martyr","matutinum","nocturna-iii","antiphona","antiphona-ii"],
		"src":"nocturnale/UMEXN3A2",
		"datum":"Habitábit * in tabernáculo tuo: requiéscet in monte sancto tuo."
	},
	{
		"tags":["martyr","matutinum","nocturna-iii","psalmus-ii"],
		"datum":[["/psalmi/psalmus-xiv,gloria"]]
	},
	{
		"tags":["martyr","matutinum","nocturna-iii","antiphona","antiphona-iii"],
		"src":"nocturnale/UMEXN3A3",
		"datum":"Posuísti Dómine * super caput ejus corónam de lápide pretióso."
	},
	{
		"tags":["martyr","matutinum","nocturna-iii","psalmus-iii"],
		"datum":[["/psalmi/psalmus-xx,gloria"]]
	},
	{
		"tags":[
			["martyr","matutinum","nocturna-iii","versiculus"],
			["martyr","sexta","versiculus"]
		],
		"datum":["V. Magna est glória ejus in salutári tuo.","R. Glóriam et magnum decórem impónes super eum."]
	},
	{
		"tags":["martyr","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Lucam.",
			"[Luc. 14. f.]/In illo témpore: Dixit Jesus turbis: Si quis venit ad me, et non odit patrem suum, et matrem, et uxórem, et fílios, et fratres, et soróres, adhuc autem et ánimam suam, non potest meus esse discípulus. Et réliqua.",
			"Homilía sancti Gregórii Papæ.",
			"[Homil. 37. in Evangelia.]/Si considerémus, fratres caríssimi, quæ et quanta sunt, quæ nobis promittúntur in cœlis, viléscunt ánimo ómnia quæ habéntur in terris. Terréna namque substántia supérnæ felicitáti comparáta, pondus est, non subsídium. Temporális vita ætérnæ vitæ comparáta, mors est pótius dicénda quam vita. Ipse enim quotidiánus deféctus corruptiónis quid est áliud, quam quædam prolíxitas mortis? Quæ autem lingua dícere, vel quis intelléctus cápere súfficit, illa supérnæ civitátis quanta sint gaúdia; Angelórum choris interésse, cum beatíssimis spirítibus glóriæ conditóris assístere, præséntem Dei vultum cérnere, incircumscríptum lumen vidére, nullo mortis metu áffici, incorruptiónis perpétuæ múnere lætári?"
		]
	},
	{
		"tags":["martyr","matutinum","nocturna-iii","responsorium","responsorium-i"],
		"src":"nocturnale/UMEXN3R1",
		"incipit":"Coróna aúrea super caput ejus,",
		"responsum":"Expréssa signo sanctitátis, glória honóris, et opus fortitúdinis.",
		"versus":"Quóniam prævenísti eum in benedictiónibus dulcédinis, posuísti in cápite ejus corónam de lápide pretióso."
	},
	{
		"tags":["martyr","matutinum","nocturna-iii","lectio","lectio-ii"],
		"datum":"Sed ad hæc audíta inardéscit ánimus, jamque illic cupit assístere, ubi se sperat sine fine gaudére. Sed ad magna prǽmia perveníri non potest, nisi per magnos labóres. Unde et Paulus egrégius prædicátor dicit: Non coronábitur, nisi qui legítime certáverit. Deléctat ergo mentem magnitúdo præmiórum, sed non detérreat certámen labórum. Unde ad se veniéntibus Véritas dicit: Si quis venit ad me, et non odit patrem suum, et matrem, et uxórem, et fílios, et fratres, et soróres, adhuc autem et ánimam suam, non potest meus esse discípulus."
	},
	{
		"tags":["martyr","matutinum","nocturna-iii","responsorium","responsorium-ii"],
		"src":"nocturnale/UMEXN3R2a",
		"incipit":"Hic est vere Martyr, qui pro Christi nómine sánguinem suum fudit:",
		"responsum":"Qui minas júdicum non tímuit, nec terrénæ dignitátis glóriam quæsívit, sed ad cœléstia regna pervénit.",
		"versus":"Justum dedúxit Dóminus per vias rectas, et osténdit illi regnum Dei."
	},
	{
		"tags":["martyr","episcopus-martyr","matutinum","nocturna-iii","responsorium","responsorium-ii"],
		"src":"nocturnale/UMEXN3R2b",
		"incipit":"Dómine prævenísti eum in benedictiónibus dulcédinis:",
		"responsum":"Posuísti in cápite ejus corónam de lápide pretióso.",
		"versus":"Vitam pétiit a te, et tribuísti ei longitúdinem diérum in sǽculum sǽculi."
	},
	{
		"tags":["martyr","matutinum","nocturna-iii","lectio","lectio-iii"],
		"datum":"Sed percontári libet, quómodo paréntes, et carnáliter propínquos præcípimur odísse, qui jubémur et inimícos dilígere? Et certe Véritas de uxóre dicit: Quod Deus conjúnxit, homo non séparet. Et Paulus ait: Viri, dilígite uxóres vestras, sicut et Christus Ecclésiam. Ecce, discípulus uxórem diligéndam prǽdicat, cum magíster dicat: Qui uxórem non odit, non potest meus esse discípulus. Numquid áliud judex núntiat, áliud præco clamat? An simul et odísse póssumus, et dilígere? Sed si vim præcépti perpéndimus, utrúmque ágere per discretiónem valémus: ut uxórem, et eos, qui nobis carnis cognatióne conjúncti sunt, et quos próximos nóvimus, diligámus; et quos adversários in via Dei pátimur, odiéndo et fugiéndo nesciámus."
	},
	{
		"tags":["martyr","laudes","hymnus"],
		"src":"gregobase/12434",
		"datum":[
			"Invícte Martyr, únicum/Patris secútus Fílium,/Victis triúmphas hóstibus./Victor fruens cœléstibus.",
			"Tui precátus múnere/Nostrum reátum dílue,/Arcens mali contágium,/Vitæ repéllens tǽdium.",
			"Solúta sunt jam víncula/Tui sacráti córporis:/Nos solve vinclis sǽculi,/Dono supérni Núminis.",
			"Deo Patri sit glória,/Ejúsque soli Fílio,/Cum Spíritu Paráclito,/Nunc, et per omne sǽculum.", "Amen."
		]
	},
	{
		"tags":[
			["martyr","laudes","versiculus"],
			["martyr","nona","versiculus"],
			["martyr","ii-vesperae","versiculus"]
		],
		"datum":["V. Justus ut palma florébit.","R. Sicus cedrus Líbani multiplicábitur."]
	},
	{
		"tags":["martyr","laudes","antiphona","antiphona-benedictus"],
		"src":"gregobase/2855",
		"datum":"Qui odit * ánimam suam in hoc mundo, in vitam ætérnam custódit eam."
	},
	{
		"tags":["martyr","tertia","responsorium-breve"],
		"src":"gregobase/3108",
		"incipit":"Glória et honóre",
		"responsum":"Coronásti eum Dómine.",
		"versus":"Et constituísti eum super ópera mánuum tuárum."
	},
	{
		"tags":["martyr","sexta","capitulum"],
		"datum":"[Eccli. 15.]/Cibávit illum pane vitæ et intelléctus, + et aqua sapiéntiæ salutáris * potávit illum Dóminus Deus noster."
	},
	{
		"tags":["martyr","sexta","responsorium-breve"],
		"src":"gregobase/3097",
		"incipit":"Posuísti Dómine",
		"responsum":"Super caput ejus.",
		"versus":"Corónam de lápide pretióso."
	},
	{
		"tags":["martyr","nona","capitulum"],
		"datum":"[Eccli. 39.]/Justus cor suum trádidit ad vigilándum dilúculo ad Dóminum, qui fecit illum, * et in conspéctu Altíssimi deprecábitur."
	},
	{
		"tags":["martyr","nona","responsorium-breve"],
		"src":"gregobase/12441",
		"incipit":"Magna est glória ejus",
		"responsum":"In salutári tuo.",
		"versus":"Glóriam et magnum decórem impónes super eum."
	},
	{
		"tags":["martyr","ii-vesperae","psalmus-v"],
		"datum":[["/psalmi/psalmus-cxv,gloria"]]
	},
	{
		"tags":["martyr","ii-vesperae","antiphona","antiphona-magnificat"],
		"src":"gregobase/2879",
		"datum":"Qui vult veníre post me, * ábneget semetípsum, et tollat crucem suam, et sequátur me."
	},
	{
		"tags":[
			["martyr","matutinum","nocturna-i","lectio"],
			["martyres","matutinum","nocturna-i","lectio"],
			["martyres","episcopi-martyres","matutinum","nocturna-i","lectio"]
		],
		"lectio-i":[
			"De Epístola beáti Pauli Apóstoli ad Romános.",
			"[Rom. 8. c.]/Fratres: Debitóres sumus non carni, ut secúndum carnem vivámus. Si enim secúndum carnem vixéritis, moriémini: si autem spíritu facta carnis mortificavéritis, vivétis. Quicúmque enim spíritu Dei agúntur, ii sunt fílii Dei. Non enim accepístis spíritum servitútis íterum in timóre, sed accepístis spíritum adoptiónis filiórum, in quo clamámus: Abba (Pater). Ipse enim Spíritus testimónium reddit spirítui nostro, quod sumus fílii Dei. Si autem fílii, et hærédes: hærédes quidem Dei, cohærédes autem Christi: si tamen compátimur, ut et conglorificémur. Exístimo enim quod non sunt condígnæ passiónes hujus témporis ad futúram glóriam, quæ revelábitur in nobis. Nam exspectátio creatúræ revelatiónem filiórum Dei exspéctat."
		],
		"lectio-ii":"Scimus autem quóniam diligéntibus Deum ómnia cooperántur in bonum, iis, qui secúndum propósitum vocáti sunt sancti. Nam quos præscívit, et prædestinávit confórmes fíeri imáginis Fílii sui, ut sit ipse primogénitus in multis frátribus. Quos autem prædestinávit, hos et vocávit: et quos vocávit, hos et justificávit: quos autem justificávit, illos et glorificávit. Quid ergo dicémus ad hæc? Si Deus pro nobis, quis contra nos? Qui étiam próprio Fílio suo non pepércit, sed pro nobis ómnibus trádidit illum: quómodo non étiam cum illo ómnia nobis donávit? Quis accusábit advérsus eléctos Dei? Deus qui justíficat, quis est qui condémnet? Christus Jesus, qui mórtuus est, imo qui et resurréxit, qui est ad déxteram Dei, qui étiam interpéllat pro nobis.",
		"lectio-iii":"Quis ergo nos separábit a caritáte Christi? tribulátio, an angústia, an fames, an núditas, an perículum, an persecútio, an gládius? (sicut scriptum est: Quia propter te mortificámur tota die: æstimáti sumus sicut oves occisiónis.) Sed in his ómnibus superámus propter eum, qui diléxit nos. Certus sum enim quia neque mors, neque vita, neque Ángeli, neque Principátus, neque Virtútes, neque instántia, neque futúra, neque fortitúdo, neque altitúdo, neque profúndum, neque creatúra ália póterit nos separáre a caritáte Dei, quæ est in Christo Jesu Dómino nostro."
	},
	{
		"tags":["martyr","matutinum","nocturna-ii","lectio","alia-lectio"],
		"lectio-i":[
			"De Expositióne sancti Ambrósii Epíscopi in Psalmum centésimum décimum octávum.",
			"[Sermone 21.]/Príncipes persecúti sunt me gratis: et a verbis tuis trepidávit cor meum. Bene hoc Martyr dicit, quod injúste persecutiónum torménta sustíneat: qui nihil rapúerit, nullum violéntus opprésserit, nullíus sánguinem fúderit, nullíus torum putáverit esse violándum: qui nihil légibus débeat, et gravióra latrónum sustinére cogátur supplícia: qui loquátur juste, et non audiátur: qui loquátur plena salútis, et impugnétur: ut possit dícere, Cum loquébar illis, impugnábant me gratis. Gratis ígitur persecutiónem pátitur, qui impugnátur sine crímine: impugnátur ut nóxius, cum sit in tali confessióne laudábilis: impugnátur quasi venéficus, qui in nómine Dómini gloriátur, cum píetas virtútum ómnium fundaméntum sit."
		],
		"lectio-ii":"Vere frustra impugnátur, qui apud ímpios et infídos impietátis arcéssitur, cum fídei sit magíster. Verum qui gratis impugnátur, fortis debet esse et constans. Quómodo ergo subtéxuit: Et a verbis tuis trepidávit cor meum? Trepidáre infirmitátis est, timóris atque formídinis. Sed est étiam infírmitas ad salútem, est étiam timor sanctórum. Timéte Dóminum, omnes sancti ejus: et, Beátus vir, qui timet Dóminum. Qua ratióne beátus? Quia in mandátis ejus cupit nimis.",
		"lectio-iii":"Pone ergo Mártyrem inter perícula constitútum, cum inde immánitas bestiárum ad incutiéndum terrórem ínfremat, aliúnde stridor candéntium laminárum, et flamma fornácis ardéntis exǽstuet, ex parte ália pérsonent tractus grávium catenárum, hinc cárnifex cruéntus assístat: pone, inquam, circumspectántem ómnia plena supplíciis, deínde cogitántem mandáta divína, illum ignem perpétuum, illud sine fine incéndium perfidórum, illam pœnæ recrudescéntis ærúmnam: trepidáre corde, ne, dum præséntibus cedat, perpétuis se dedat exítiis: perturbári ánimo, dum futúri judícii rhomphǽam illam terríbilem quadam conspéctus spécie contuétur. Nonne ad hanc trepidatiónem fidúciæ viri constántis, æquális in eúmdem concúrrit efféctum confidéntia cupiéntis ætérna, et divína trepidántis?"
	},
	{
		"tags":["martyr","matutinum","nocturna-iii","lectio","alia-homilia"],
		"lectio-i":[
			"Léctio sancti Evangélii secúndum Matthǽum.",
			"[Matth. 16. d.]/In illo témpore: Dixit Jesus discípulis suis: Si quis vult post me veníre, ábneget semeptípsum, et tollat crucem suam, et sequátur me. Et réliqua.",
			"Homilía sancti Gregórii Papæ.",
			"[Homil. 32. in Evang.]/Quia Dóminus ac Redémptor noster novus homo venit in mundum nova præcépta dedit mundo. Vitæ étenim nostræ véteri in vítiis enutrítæ contrarietátem oppósuit novitátis suæ. Quid enim vetus, quid carnális homo nóverat, nisi sua retinére, aliéna rápere, si posset; concupíscere, si non posset? Sed cœléstis médicus síngulis quibúsque vítiis obviántia ádhibet medicaménta. Nam sicut arte medicínæ cálida frígidis, frígida cálidis curántur: ita Dóminus noster contrária oppósuit medicaménta peccátis, ut lúbricis continéntiam, tenácibus largitátem, iracúndis mansuetúdinem, elátis preæcíperet humilitátem."
		],
		"lectio-ii":"Certe cum se sequéntibus nova mandáta propóneret, dixit: Nisi quis renuntiáverit ómnibus quæ póssidet, non potest meus esse discípulus. Ac si apérte dicat: Qui per vitam véterem aliéna concupíscitis, per novæ conversatiónis stúdium et vestra largímini. Quid vero in hac lectióne dicat, audiámus: Qui vult post me veníre, ábneget semetípsum. Ibi dícitur, ut abnegémus nostra: hic dícitur, ut abnegémus nos. Et fortásse laboriósum non est hómini relínquere sua; sed valde laboriósum est relínquere semeptípsum. Minus quippe est abnegáre quod habet: valde autem multum est abnegáre quod est.",
		"lectio-iii":"Ad se autem nobis veniéntibus Dóminus præcépit, ut renuntiémus nostris: quia quicúmque ad fídei agónem venímus luctámen contra malígnos spíritus súmimus. Nihil autem malígni spíritus in hoc mundo próprium póssident: nudi ergo cum nudis luctári debémus. Nam si vestítus quisque cum nudo luctátur, cítius ad terram dejícitur, quia habet unde teneátur. Quid enim sunt terréna ómnia, nisi quædam córporis induménta? Qui ergo contra diábolum ad certámen próperat, vestiménta adjíciat, ne succúmbat."
	},
	{
		"tags":["martyr","matutinum","nocturna-iii","lectio","alia-homilia-iii"],
		"lectio-i":[
			"Léctio sancti Evangélii secúndum Matthǽum.",
			"[Matth. 10. c.]/In illo témpore: Dixit Jesus discípulis suis: Nihil est opértum, quod non revelábitur; et occúltum, quod non sciétur. Et réliqua.",
			"Homilía sancti Hilárii Epíscopi.",
			"[Comment. in Matthæum, can. 10. post medium.]/Dóminus diem judícii osténdit, quæ abstrúsam voluntátis nostræ consciéntiam prodet: et ea quæ nunc occúlta existimántur, luce cognitiónis públicæ déteget. Ígitur non minas, non consília, non potestátes insectántium monet esse metuéndas: quia dies judícii nulla hæc fuísse, atque inánia revelábit. Et quod dico vobis in ténebris, dícite in lúmine: et quod in aure audítis, prædicáte super tecta. Non légimus Dóminum sólitum fuísse nóctibus sermocinári, et doctrínam in ténebris tradidísse: sed quia omnis sermo ejus carnálibus ténebræ sunt, et verbum ejus infidélibus nox est."
		],
		"lectio-ii":"Ítaque id quod a se dictum est, cum libertáte fídei et confessiónis vult esse loquéndum. Idcírco quæ in ténebris dicta sunt prædicári jussit in lúmine: ut quæ secréto aúrium commíssa sunt, super tecta, id est, excélso loquéntium præcónio audiántur. Constánter enim Dei ingerénda cognítio est, et profúndum doctrínæ evangélicæ secrétum in lúmine prædicatiónis apostólicæ revelándum: non timéntes eos, quibus cum sit licéntia in córpora, tamen in ánimam jus nullum est: sed timéntes pótius Deum, cui perdéndæ in gehénna et ánimæ et córporis sit potéstas.",
		"lectio-iii":"Nolíte timére eos qui occídunt corpus. Nullus ígitur córporum nostrórum casus est pertimescéndus, neque ullus interiméndæ carnis admitténdus est dolor: quando pro natúræ suæ atque oríginis conditióne resolúta, in substántiam spirituális ánimæ refundátur. Et quia doctrínis tálibus confirmátos opórtet líberam confiténdi Dei habére contántiam, étiam conditiónem, qua tenerémur, adjécit: negatúrum se eum Patri in cœlis, qui se homínibus in terra negásset: eum porro qui conféssus coram homínibus se fuísset, a se in cœlis confiténdum: qualésque nos nóminis sui testes homínibus fuissémus, tali nos apud Deum Patrem testimónio ejus usúros."
	}
]
