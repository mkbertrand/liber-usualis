[
	{
		"tags":["confessor","antiphona","antiphona-i"],
		"src":"gregobase/2080",
		"datum":"Dómine quinque talénta * tradidísti mihi: ecce ália quinque superlucrátus sum.",
		"in-tempore-paschali":"Dómine quinque talénta * tradidísti mihi: ecce ália quinque superlucrátus sum, allelúja."
	},
	{
		"tags":["confessor","vesperae","psalmus-i"],
		"datum":[["/psalmi/psalmus-cix,gloria"]]
	},
	{
		"tags":["confessor","antiphona","antiphona-ii"],
		"src":"gregobase/2179",
		"datum":"Euge serve bone, * in módico fidélis, intra in gaúdium Dómini tui.",
		"in-tempore-paschali":"Euge serve bone, * in módico fidélis, intra in gaúdium Dómini tui, allelúja."
	},
	{
		"tags":["confessor","vesperae","psalmus-ii"],
		"datum":[["/psalmi/psalmus-cx,gloria"]]
	},
	{
		"tags":["confessor","antiphona","antiphona-iii"],
		"src":"gregobase/2570",
		"datum":"Fidélis servus * et prudens, quem constítuit Dóminus super famíliam suam.",
		"in-tempore-paschali":"Fidélis servus * et prudens, quem constítuit Dóminus super famíliam suam, allelúja."
	},
	{
		"tags":["confessor","vesperae","psalmus-iii"],
		"datum":[["/psalmi/psalmus-cxi,gloria"]]
	},
	{
		"tags":["confessor","antiphona","antiphona-iv"],
		"src":"gregobase/2182",
		"datum":"Beátus ille servus, * quem cum vénerit Dóminus ejus, et pulsáverit jánuam, invénerit vigilántem.",
		"in-tempore-paschali":"Beátus ille servus, * quem cum vénerit Dóminus ejus, et pulsáverit jánuam, invénerit vigilántem, allelúja."
	},
	{
		"tags":["confessor","vesperae","psalmus-iv"],
		"datum":[["/psalmi/psalmus-cxii,gloria"]]
	},
	{
		"tags":["confessor","antiphona","antiphona-v"],
		"src":"gregobase/2677",
		"datum":"Serve bone * et fidélis, intra in gaúdium Dómini tui.",
		"in-tempore-paschali":"Serve bone * et fidélis, intra in gaúdium Dómini tui, allelúja."
	},
	{
		"tags":["confessor","vesperae","psalmus-v"],
		"datum":[["/psalmi/psalmus-cxvi,gloria"]]
	},
	{
		"tags":["confessor","capitulum"],
		"datum":"Beátus vir, qui invéntus est sine mácula, + et qui post aurum non ábiit, nec sperávit in pecúnia et thesaúris. * Quis est hic, et laudábimus eum? fecit enim mirabília in vita sua."
	},
	{
		"tags":[
			["confessor","vesperae","hymnus"],
			["confessor","matutinum","hymnus"]
		],
		"src":"gregobase/2407",
		"datum":[
			"Iste Conféssor Dómini coléntes/Quem pie laudant pópuli per orbem,/Hac die lætus méruit beátas/Scándere sedes.",
			"Qui pius, prudens, húmilis, pudícus,/Sóbriam duxit sine labe vitam,/Donec humános animávit auræ/Spíritus artus.",
			"Cujus ob præstans méritum frequénter,/Ægra quæ passim jacuére, membra/Víribus morbi dómitis, salúti/Restituúntur.",
			"Noster hinc illi chorus obsequéntem/Cóncinit laudem, celebrésque palmas;/Ut piis ejus précibus juvémur/Omne per ævum.",
			"Sit salus illi, decus, atque virtus,/Qui super cœli sólio corúscans,/Tótius mundi sériem gubérnat/Trinus et unus.","Amen."
		]
	},
	{
		"tags":[
			["confessor","mtv","vesperae","hymnus"],
			["confessor","mtv","matutinum","hymnus"]
		],
		"src":"gregobase/2407",
		"datum":[
			"Iste Conféssor Dómini coléntes/Quem pie laudant pópuli per orbem,/Hac die lætus méruit suprémos/Laudis honóres.",
			"Qui pius, prudens, húmilis, pudícus,/Sóbriam duxit sine labe vitam,/Donec humános animávit auræ/Spíritus artus.",
			"Cujus ob præstans méritum frequénter,/Ægra quæ passim jacuére, membra/Víribus morbi dómitis, salúti/Restituúntur.",
			"Noster hinc illi chorus obsequéntem/Cóncinit laudem, celebrésque palmas;/Ut piis ejus précibus juvémur/Omne per ævum.",
			"Sit salus illi, decus, atque virtus,/Qui super cœli sólio corúscans,/Tótius mundi sériem gubérnat/Trinus et unus.","Amen."
		]
	},
	{
		"tags":[
			["confessor","i-vesperae","versiculus"],
			["confessor","matutinum","nocturna-i","versiculus"]
		],
		"datum":["V. Amávit eum Dóminus, et ornávit eum.", "R. Stolam glóriæ índuit eum."],
		"in-tempore-paschali":["V. Amávit eum Dóminus, et ornávit eum, allelúja.", "R. Stolam glóriæ índuit eum, allelúja."]
	},
	{
		"tags":["confessor","i-vesperae","antiphona","antiphona-magnificat"],
		"src":"gregobase/2586",
		"datum":"Similábo eum * viro sapiénti, qui ædificávit domum suam supra petram.",
		"in-tempore-paschali":"Similábo eum * viro sapiénti, qui ædificávit domum suam supra petram, allelúja."
	},
	{
		"tags":["confessor","collecta"],
		"datum":"Deus, qui nos beáti N. Confessóris tui ánnua solemnitáte lætíficas: + concéde propítius; ut cujus natalítia cólimus, * étiam actiónes imitémur.",
		"terminatio":[["terminatio","per-dominum"]]
	},
	{
		"tags":["confessor","confessores","collecta"],
		"datum":"Deus, qui nos beatórum N. Confessórum tuórum ánnua solemnitáte lætíficas: + concéde propítius; ut cujus natalítia cólimus, * étiam actiónes imitémur.",
		"terminatio":[["terminatio","per-dominum"]]
	},
	{
		"tags":["confessor","collecta","alia"],
		"datum":"Adésto Dómine supplicatiónibus nostris, quas in beáti N. Confessóris tui solemnitáte deférimus: + ut qui nostræ justítiæ fidúciam non habémus, * ejus, qui tibi plácuit, précibus adjuvémur.",
		"terminatio":[["terminatio","per-dominum"]]
	},
	{
		"tags":["confessor","confessores","collecta","alia"],
		"datum":"Adésto Dómine supplicatiónibus nostris, quas in beatórum N. Confessórum tuórum solemnitáte deférimus: + ut qui nostræ justítiæ fidúciam non habémus, * ejus, qui tibi plácuit, précibus adjuvémur.",
		"terminatio":[["terminatio","per-dominum"]]
	},
	{
		"tags":["confessor","matutinum","antiphona","antiphona-invitatorium","simplex"],
		"src":"nocturnale/COPOIa",
		"datum":"Regem Confessórum Dóminum, * Veníte adorémus."
	},
	{
		"tags":[
			["confessor","matutinum","antiphona","antiphona-invitatorium","semiduplex"],
			["confessor","matutinum","antiphona","antiphona-invitatorium","duplex-minus"]
		],
		"src":"nocturnale/COPOIb",
		"datum":"Regem Confessórum Dóminum, * Veníte adorémus."
	},
	{
		"tags":["confessor","matutinum","antiphona","antiphona-invitatorium","sollemnitas"],
		"src":"nocturnale/COPOIc",
		"datum":"Regem Confessórum Dóminum, * Veníte adorémus."
	},
	{
		"tags":["confessor","matutinum","nocturna-i","antiphona","antiphona-i"],
		"src":"nocturnale/COPONA1A1",
		"datum":"Beátus vir, * qui in lege Dómini meditábitur: volúntas ejus pérmanet die ac nocte, et ómnia quæcúmque fáciet, semper et prosperabúntur."
	},
	{
		"tags":["confessor","matutinum","nocturna-i","psalmus-i"],
		"datum":[["/psalmi/psalmus-i,gloria"]]
	},
	{
		"tags":["confessor","matutinum","nocturna-i","antiphona","antiphona-ii"],
		"src":"nocturnale/COPONA1A2",
		"datum":"Beátus iste sanctus, * qui confísus est in Dómino, prædicávit præcéptum Dómini, constítues est in monte sancto ejus."
	},
	{
		"tags":["confessor","matutinum","nocturna-i","psalmus-ii"],
		"datum":[["/psalmi/psalmus-ii,gloria"]]
	},
	{
		"tags":["confessor","matutinum","nocturna-i","antiphona","antiphona-iii"],
		"src":"nocturnale/COPONA1A3",
		"datum":"Tu es glória mea, * tu es suscéptor meus Dómine: tu exáltans caput meum, et exaudísti me de monte sancto tuo."
	},
	{
		"tags":["confessor","matutinum","nocturna-i","psalmus-iii"],
		"datum":[["/psalmi/psalmus-iii,gloria"]]
	},
	{
		"tags":["confessor","matutinum","nocturna-i","lectio","lectio-i"],
		"datum":[
			"De libro Sapiéntiæ.",
			"Justus si morte præoccupátus fúerit, in refrigério erit. Senéctus enim venerábilis est non diutúrna, neque annórum número computáta: cani autem sunt sensus hóminis, et ætas senectútis vita immaculáta. Placens Deo factus est diléctus, et vivens inter peccatóres translátus est. Raptus est ne malítia mutáret intelléctum ejus, aut ne fíctio decíperet ánimam illíus. Fascinátio enim nugacitátis obscúrat bona, et inconstántia concupiscéntiæ transvértit sensum sine malítia. Consummátus in brevi explévit témpora multa: plácita enim erat Deo ánima illíus: propter hoc properávit edúcere illum de médio iniquitátum."
		]
	},
	{
		"tags":["confessor","matutinum","nocturna-i","responsorium","responsorium-i"],
		"src":"nocturnale/COPON1R1",
		"incipit":"Euge serve bone et fidélis, quia in pauca fuísti fidélis, supra multa te constítuam:",
		"responsum":"Intra in gaúdium Dómini tui.",
		"versus":"Dómine quinque talénta tradidísti mihi, ecce ália quinque superlucrátus sum."
	},
	{
		"tags":["confessor","matutinum","nocturna-i","lectio","lectio-ii"],
		"datum":"Pópuli autem vidéntes, et non intelligéntes, nec ponéntes in præcórdiis tália: quóniam grátia Dei et misericórdia est in sanctos ejus, et respéctus in eléctos illíus. Condémnat autem justus mórtuus vivos ímpios, et juvéntus celérius consummáta longam vitam injústi. Vidébunt enim finem sapiéntis, et non intélligent quid cogitáverit de illo Deus, et quare muníerit illum Dóminus. Vidébunt et contémnent eum: illos autem Dóminus irridébit. Et erunt post hæc decidéntes sine honóre, et in contumélia inter mórtuos in perpétuum: quóniam disrúmpet illos inflátos sine voce, et commovébit illos a fundaméntis, et usque ad suprémum desolabúntur."
	},
	{
		"tags":["confessor","matutinum","nocturna-i","responsorium","responsorium-ii"],
		"src":"nocturnale/CONPN1R2",
		"incipit":"Justus germinábit sicut lílium:",
		"responsum":"Et florébit in ætérnum ante Dóminum.",
		"versus":"Plantátus in domo Dómini, in átriis domus Dei nostri."
	},
	{
		"tags":["confessor","matutinum","nocturna-i","lectio","lectio-iii"],
		"datum":"Et erunt geméntes, et memória illórum períbit. Vénient in cogitatióne peccatórum suórum tímidi, et tradúcent illos ex advérso iniquitátes ipsórum. Tunc stabunt justi in magna constántia advérsus eos qui se angustiavérunt, et qui abstulérunt labóres eórum. Vidéntes turbabúntur timóre horríbili, et mirabúntur in subitatióne insperátæ salútis, dicéntes intra se, pœniténtiam agéntes, et præ angústia spíritus geméntes: Hi sunt quos habúimus aliquándo in derísum et in similitúdinem impropérii. Nos insensáti vitam illórum æstimabámus insániam, et finem illórum sine honóre: ecce quómodo computáti sunt inter fílios Dei, et inter sanctos sors illórum est."
	},
	{
		"tags":["confessor","matutinum","nocturna-i","responsorium","responsorium-iii"],
		"src":"nocturnale/CONPN1R3",
		"incipit":"Iste cognóvit justítiam, et vidit mirabília magna, et exorávit Altíssimum:",
		"responsum":"Et invéntus est in número sanctórum.",
		"versus":"Iste est qui contémpsit vitam mundi, et pervénit ad cœléstia regna."
	},
	{
		"tags":["confessor","matutinum","nocturna-ii","antiphona","antiphona-i"],
		"src":"nocturnale/COPON2A1",
		"datum":"Invocántem exaudívit * Dóminus sanctum suum, Dóminus exaudívit eum, et constítuit eum in pace."
	},
	{
		"tags":["confessor","matutinum","nocturna-ii","psalmus-i"],
		"datum":[["/psalmi/psalmus-iv,gloria"]]
	},
	{
		"tags":["confessor","matutinum","nocturna-ii","antiphona","antiphona-ii"],
		"src":"nocturnale/COPON2A2",
		"datum":"Læténtur omnes, * qui sperant in te Dómine: quóniam tu benedixísti justo, scuto bonæ voluntátis tuæ coronásti eum."
	},
	{
		"tags":["confessor","matutinum","nocturna-ii","psalmus-ii"],
		"datum":[["/psalmi/psalmus-v,gloria"]]
	},
	{
		"tags":["confessor","matutinum","nocturna-ii","antiphona","antiphona-iii"],
		"src":"nocturnale/COPON2A3",
		"datum":"Dómine Dóminus noster, * quam admirábile est nomen tuum in univérsa terra! quia glória et honóre coronásti sanctum tuum, et constituísti eum super ópera mánuum tuárum."
	},
	{
		"tags":["confessor","matutinum","nocturna-ii","psalmus-iii"],
		"datum":[["/psalmi/psalmus-viii,gloria"]]
	},
	{
		"tags":[
			["confessor","matutinum","nocturna-ii","versiculus"],
			["confessor","tertia","versiculus"]
		],
		"datum":["V. Os justi meditábitur sapiéntiam.","R. Et lingua ejus loquétur judícium."],
		"in-tempore-paschali":["V. Os justi meditábitur sapiéntiam, allelúja.","R. Et lingua ejus loquétur judícium, allelúja."]
	},
	{
		"tags":["confessor","matutinum","nocturna-ii","lectio","lectio-i"],
		"datum":[
			"Sermo sancti Joánnis Chrysóstomi.",
			"Beáti N. dies, cujus festivitátem celebrámus, ad ipsíus recte factórum enarratiónem linguam nostram evocávit, síquidem hódie beátus iste ad tranquíllam, omnísque perturbatiónis expértem vitam tránsiit: eóque navígium áppulit, ubi deínceps non póterit metúere naufrágium, nec ullam ánimi perturbatiónem, aut dolórem. Et quid mirum est, si locus ille purus est ab omni moléstia ánimi, cum Paulus homínibus adhuc in hac vita degéntibus loquens dicat: Semper gaudéte, sine intermissióne oráte?"
		]
	},
	{
		"tags":["confessor","matutinum","nocturna-ii","responsorium","responsorium-i"],
		"src":"nocturnale/CONPN2R1",
		"incipit":"Honéstum fecit illum Dóminus, et custodívit eum ab inimícis, et a seductóribus tutávit illum:",
		"responsum":"Et dedit illi claritátem ætérnam.",
		"versus":"Justum dedúxit Dóminus per vias rectas, et osténdit illi regnum Dei."
	},
	{
		"tags":["confessor","matutinum","nocturna-ii","lectio","lectio-ii"],
		"datum":"Quod si hic, ubi morbi, ubi insectatiónes, ubi præmatúræ mortes, ubi calúmniæ, ubi invídiæ, ubi perturbatiónes, ubi iræ, ubi cupiditátes, ubi innumerábiles insídiæ, ubi quotidiánæ sollicitúdines, ubi perpétua sibíque succidéntia mala sunt, innúmeros ex omni parte dolóres afferéntia, Paulus dixit fíeri posse, ut semper gaudeámus, si quis paúlulum ex rerum mundanárum flúctibus eréxerit caput, vitámque suam recte composúerit: multo magis, postquam hinc demigravérimus, fácile cómpotes érimus ejus boni, cum hæc ómnia subláta fúerint, advérsa valetúdo, morbi, peccándi matéria, ubi non est meum ac tuum, frígidum illud verbum, et quidquid est malórum in vitam nostram ínvehens, innúmeraque gignens bella."
	},
	{
		"tags":["confessor","matutinum","nocturna-ii","responsorium","responsorium-ii"],
		"src":"nocturnale/COPON2R2",
		"incipit":"Amávit eum Dóminus, et ornávit eum: stolam glóriæ índuit eum,",
		"responsum":"Et ad portas paradísi coronávit eum.",
		"versus":"Índuit eum Dóminus lorícam fídei, et ornávit eum."
	},
	{
		"tags":["confessor","matutinum","nocturna-ii","lectio","lectio-iii"],
		"datum":"Quamóbrem maximópere grátulor hujus sancti felicitáti, quod quamquam translátus est, atque hanc, quæ apud nos est, civitátem relíquit, tamen in álteram adscríptus est civitátem, nempe Dei: et digréssus ab hac Ecclésia, ad illam pervénit, quæ est primogenitórum descriptórum in cœlis: ac relíctis hisce festis, tránsiit ad celebritátem Angelórum. Étenim quod et cívitas sursum sit, et Ecclésia, et celébritas, audi Paulum dicéntem: Accessístis ad civitátem Dei vivéntis, Jerúsalem cœléstem, et Ecclésiam primitivórum, qui conscripísti sunt in cœlis, et ad multórum míllium Angelórum frequéntiam."
	},
	{
		"tags":["confessor","matutinum","nocturna-ii","responsorium","responsorium-iii"],
		"src":"nocturnale/CONPN2R3",
		"incipit":"Iste homo perfécit ómnia quæ locútus est ei Deus, et dixit ad eum: Ingrédere in réquiem meam:",
		"responsum":"Quia te vidi justum coram me ex ómnibus géntibus.",
		"versus":"Iste est qui contémpsit vitam mundi, et pervénit ad cœléstia regna."
	},
	{
		"tags":["confessor","matutinum","nocturna-iii","antiphona","antiphona-i"],
		"src":"nocturnale/COPON3A1",
		"datum":"Dómine, * iste sanctus habitábit in tabernáculo tuo, operátus est justítiam, requiéscet in monte sancto tuo."
	},
	{
		"tags":["confessor","matutinum","nocturna-iii","psalmus-i"],
		"datum":[["/psalmi/psalmus-xiv,gloria"]]
	},
	{
		"tags":["confessor","matutinum","nocturna-iii","antiphona","antiphona-ii"],
		"src":"nocturnale/COPON3A2",
		"datum":"Vitam pétiit * a te, et tribuísti ei Dómine: glóriam et magnum decórem imposuísti super eum: posuísti in cápite ejus corónam de lápide pretióso."
	},
	{
		"tags":["confessor","matutinum","nocturna-iii","psalmus-ii"],
		"datum":[["/psalmi/psalmus-xx,gloria"]]
	},
	{
		"tags":["confessor","matutinum","nocturna-iii","antiphona","antiphona-iii"],
		"src":"nocturnale/COPON3A3",
		"datum":"Hic accípiet * benedictiónem a Dómino, et misericórdiam a Deo salutári suo: quia hæc est generátio quæréntium Dóminum."
	},
	{
		"tags":["confessor","matutinum","nocturna-iii","psalmus-iii"],
		"datum":[["/psalmi/psalmus-xxiii,gloria"]]
	},
	{
		"tags":[
			["confessor","matutinum","nocturna-iii","versiculus"],
			["confessor","sexta","versiculus"]
		],
		"datum":["V. Lex Dei ejus in corde ipsíus.","R. Et non supplantabúntur gressus ejus."],
		"in-tempore-paschali":["V. Lex Dei ejus in corde ipsíus, allelúja.","R. Et non supplantabúntur gressus ejus, allelúja."]
	},
	{
		"tags":["confessor","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Lucam.",
			"In illo témpore: Dixit Jesus discípulis suis: Sint lumbi vestri præcíncti, et lucérnæ ardéntes in mánibus vestris. Et réliqua.",
			"Homilía sancti Gregórii Papæ.",
			"Sancti Evangélii, fratres caríssimi, apérta vobis est léctio recitáta. Sed ne alíquibus ipsa ejus planíties alta fortásse videátur, eam sub brevitáte transcúrrimus, quátenus ejus exposítio ita nesciéntibus fiat cógnita, ut tamen sciéntibus non sit onerósa. Dóminus dicit: Sint lumbi vestri præcíncti. Lumbos enim præcíngimus, cum carnis luxúriam per continéntiam coarctámus. Sed quia minus est, mala non ágere, nisi étiam quisque stúdeat, et bonis opéribus insudáre, prótinus ádditur: Et lucérnæ ardéntes in mánibus vestris. Lucérnas quippe ardéntes in mánibus tenémus, cum per bona ópera próximis nostris lucis exémpla monstrámus. De quibus profécto opéribus Dóminus dicit: Lúceat lux vestra coram homínibus, ut vídeant ópera vestra bona, et gloríficent Patrem vestrum qui in cœlis est."
		]
	},
	{
		"tags":["confessor","matutinum","nocturna-iii","responsorium","responsorium-i"],
		"src":"nocturnale/CONPN3R1",
		"incipit":"Iste est qui ante Deum magnas virtútes operátus est, et de omni corde suo laudávit Dóminum:",
		"responsum":"Ipse intercédat pro peccátis ómnium populórum.",
		"versus":"Ecce homo sine queréla, verus Dei cultor, ábstinens se ab omni ópere malo, et pérmanens in innocéntia sua."
	},
	{
		"tags":["confessor","matutinum","nocturna-iii","lectio","lectio-ii"],
		"datum":"Duo autem sunt, quæ jubéntur, et lumbos restríngere, et lucérnas tenére: ut et mundítia sit castitátis in operatióne. Redemptóri étenim nostro unum sine áltero placére nequáquam potest: si aut is qui bona agit, adhuc luxúriæ inquinaménta non déserit: aut is qui castitáte præéminet, necdum se per bona ópera exércet. Nec cástitas ergo magna est sine bono ópere, nec opus bonum est áliquod sine castitáte. Sed et si utrúmque ágitur, restat, ut quisquis ille est, spe ad supérnam pátriam tendat, et nequáquam se a vítiis pro mundi hujus honestáte contíneat."
	},
	{
		"tags":["confessor","matutinum","nocturna-iii","responsorium","responsorium-ii"],
		"src":"nocturnale/COPON3R2",
		"incipit":"Sint lumbi vestri præcíncti, et lucérnæ ardéntes in mánibus vestris:",
		"responsum":"Et vos símiles homínibus exspectántibus dóminum suum, quando revertátur a núptiis.",
		"versus":"Vigiláte ergo, quia nescítis qua hora Dóminus vester ventúrus sit."
	},
	{
		"tags":["confessor","matutinum","nocturna-iii","lectio","lectio-iii"],
		"datum":"Et vos símiles homínibus exspectántibus dóminum suum, quando revertátur a núptiis: ut cum vénerit et pulsáverit, conféstim apériant ei. Venit quippe Dóminus, cum ad judícium próperat: pulsat vero, cum jam per ægritúdinis moléstias esse mortem vicínam desígnat. Cui conféstim apérimus, si hunc cum amóre suscípimus. Aperíre enim júdici pulsánti non vult, qui exíre de córpore trépidat: et vidére eum, quem contempsísse se méminit, júdicem formídat. Qui autem de sua spe et operatióne secúrus est, pulsánti conféstim áperit, quia lætus júdicem sústinet. Et cum tempus propínquæ mortis advénerit, de glória retributiónis hilaréscit."
	},
	{
		"tags":["confessor","laudes","hymnus"],
		"src":"gregobase/17926",
		"datum":[
			"Jesu coróna célsior,/Et véritas sublímior,/Qui confiténti sérvulo,/Reddis perénne prǽmium:",
			"Da supplicánti cœ\u0301tui,/Hujus rogátu, nóxii/Remissiónem críminis,/Rumpéndo nexum vínculi.",
			"Anni revérso témpore,/Dies refúlsit lúmine,/Quo Sanctus hic de córpore/Migrávit inter sídera.",
			"Hic vana terræ gaúdia,/Et luculénta prǽdia,/Pollúta sorde députans,/Ovans tenet cœléstia.",
			"Te Christe Rex piíssime,/Hic confiténdo júgiter,/Calcávit artes dǽmonum,/Sævúmque avérni príncipem.",
			"Virtúte clarus, et fide,/Confessióne sédulus,/Jejúna membra déferens,/Dapes supérnas óbtinet.",
			"Proínde te piíssime/Precámur omnes súpplices:/Nobis ut hujus grátia/Pœnas remíttas débitas.",
			"Patri perénnis glória,/Natóque Patris único,/Sanctóque sit Paráclito,/Per omne semper sǽculum.","Amen."
		]
	},
	{
		"tags":["confessor","in-tempore-paschali","laudes","hymnus"],
		"src":"gregobase/19958",
		"datum":[
			"Jesu coróna célsior,/Et véritas sublímior,/Qui confiténti sérvulo,/Reddis perénne prǽmium:",
			"Da supplicánti cœ\u0301tui,/Hujus rogátu, nóxii/Remissiónem críminis,/Rumpéndo nexum vínculi.",
			"Anni revérso témpore,/Dies refúlsit lúmine,/Quo Sanctus hic de córpore/Migrávit inter sídera.",
			"Hic vana terræ gaúdia,/Et luculénta prǽdia,/Pollúta sorde députans,/Ovans tenet cœléstia.",
			"Te Christe Rex piíssime,/Hic confiténdo júgiter,/Calcávit artes dǽmonum,/Sævúmque avérni príncipem.",
			"Virtúte clarus, et fide,/Confessióne sédulus,/Jejúna membra déferens,/Dapes supérnas óbtinet.",
			"Proínde te piíssime/Precámur omnes súpplices:/Nobis ut hujus grátia/Pœnas remíttas débitas.",
			"Deo Patri sit glória,/Et Fílio, qui a mórtuis/Surréxit, ac Paráclito,/In sempitérna sǽcula.","Amen."
		]
	},
	{
		"tags":["confessor","in-tempore-ascensionis","laudes","hymnus"],
		"src":"gregobase/19959",
		"datum":[
			"Jesu coróna célsior,/Et véritas sublímior,/Qui confiténti sérvulo,/Reddis perénne prǽmium:",
			"Da supplicánti cœ\u0301tui,/Hujus rogátu, nóxii/Remissiónem críminis,/Rumpéndo nexum vínculi.",
			"Anni revérso témpore,/Dies refúlsit lúmine,/Quo Sanctus hic de córpore/Migrávit inter sídera.",
			"Hic vana terræ gaúdia,/Et luculénta prǽdia,/Pollúta sorde députans,/Ovans tenet cœléstia.",
			"Te Christe Rex piíssime,/Hic confiténdo júgiter,/Calcávit artes dǽmonum,/Sævúmque avérni príncipem.",
			"Virtúte clarus, et fide,/Confessióne sédulus,/Jejúna membra déferens,/Dapes supérnas óbtinet.",
			"Proínde te piíssime/Precámur omnes súpplices:/Nobis ut hujus grátia/Pœnas remíttas débitas.",
			"Jesu, tibi sit glória,/Qui victor in cœlum redis,/Cum Patre et almo Spíritu,/In sempitérna sǽcula.","Amen."
		]
	},
	{
		"tags":[
			["confessor","laudes","versiculus"],
			["confessor","nona","versiculus"],
			["confessor","ii-vesperae","versiculus"]
		],
		"datum":["V. Justum dedúxit Dóminus per vias rectas.","R. Et osténdit illi regnum Dei."],
		"in-tempore-paschali":["V. Justum dedúxit Dóminus per vias rectas, allelúja.","R. Et osténdit illi regnum Dei, allelúja."]
	},
	{
		"tags":["confessor","laudes","antiphona","antiphona-benedictus"],
		"src":"gregobase/2808",
		"datum":"Euge serve bone * et fidélis, quia in pauca fuísti fidélis, supra multa te constítuam, intra in gaúdium Dómini tui.",
		"in-tempore-paschali":"Euge serve bone * et fidélis, quia in pauca fuísti fidélis, supra multa te constítuam, intra in gaúdium Dómini tui, allelúja."
	},
	{
		"tags":["confessor","tertia","responsorium-breve"],
		"src":"gregobase/3089",
		"incipit":"Amávit eum Dóminus",
		"responsum":"Et ornávit eum.",
		"versus":"Stolam glóriæ índuit eum."
	},
	{
		"tags":["confessor","tertia","responsorium-breve","in-tempore-paschali"],
		"incipit":"Amávit eum Dóminus, et ornávit eum.",
		"responsum":"Allelúja, allelúja.",
		"versus":"Stolam glóriæ índuit eum."
	},
	{
		"tags":["confessor","sexta","capitulum"],
		"datum":"Justus cor suum trádidit ad vigilándum dilúculo ad Dóminum, qui fecit illum, * et in conspéctu Altíssimi deprecábitur."
	},
	{
		"tags":["confessor","sexta","responsorium-breve"],
		"src":"gregobase/3084",
		"incipit":"Os justi",
		"responsum":"Meditábitur sapiéntiam.",
		"versus":"Et lingua ejus loquétur judícium."
	},
	{
		"tags":["confessor","sexta","responsorium-breve","in-tempore-paschali"],
		"incipit":"Os justi meditábitur sapiéntiam.",
		"responsum":"Allelúja, allelúja.",
		"versus":"Et lingua ejus loquétur judícium."
	},
	{
		"tags":["confessor","nona","capitulum"],
		"datum":"Justum dedúxit Dóminus per vias rectas, + et osténdit illi regnum Dei, et dedit illi sciéntiam sanctórum: * honestávit illum in labóribus, et complévit labóres illíus."
	},
	{
		"tags":["confessor","nona","responsorium-breve"],
		"src":"gregobase/3110",
		"incipit":"Lex Dei ejus",
		"responsum":"In corde ipsíus.",
		"versus":"Et non supplantabúntur gressus ejus."
	},
	{
		"tags":["confessor","nona","responsorium-breve","in-tempore-paschali"],
		"incipit":"Lex Dei ejus in corde ipsíus.",
		"responsum":"Allelúja, allelúja.",
		"versus":"Et non supplantabúntur gressus ejus."
	},
	{
		"tags":["confessor","ii-vesperae","antiphona","antiphona-magnificat"],
		"src":"gregobase/2251",
		"datum":"Hic vir despíciens * mundum et terréna, triúmphans, divítias cœlo cóndidit ore, manu.",
		"in-tempore-paschali":"Hic vir despíciens * mundum et terréna, triúmphans, divítias cœlo cóndidit ore, manu, allelúja."
	},
	{
		"tags":["confessor","matutinum","nocturna-i","lectio","alia-lectio"],
		"lectio-i":[
			"De libro Ecclesiástici.",
			"Beátus vir, qui invéntus est sine mácula: et qui post aurum non ábiit, nec sperávit in pecúnia et thesaúris. Quis est hic, et laudábimus eum? fecit enim mirabília in vita sua. Qui probátus in illo, et perféctus est, erit illi glória ætérna: qui pótuit tránsgredi, et non est transgréssus: fácere mala, et non fecit: ídea stabilíta sunt bona illíus in Dómino, et eleemósynas illíus enarrábit omnis ecclésia sanctórum."
		],
		"lectio-ii":"Qui timet Dóminum, excípiet doctrínam ejus: et qui vigiláverint ad illum, invénient benedictiónem. Qui quærit legem, replébitur ab ea: et qui insidióse agit, scandalizábitur in ea. Qui timent Dóminum, invénient judícium justum, et justítias quasi lumen accéndent. Qui credit Deo, atténdit mandátis, et qui confídit in illo, non minorábitur. Timénti Dóminum non occúrrent mala, sed in tentatióne Deus illum conservábit, et liberábit a malis. Sápiens non odit mandáta et justítias, et non illidétur quasi in procélla navis. Homo sensátus credit legi Dei, et lex illi fidélis.",
		"lectio-iii":"Spíritus timéntium Deum quǽritur, et in respéctu illíus benedicétur. Spes enim illórum in salvántem illos, et óculi Dei in diligéntes se. Qui timet Dóminum, nihil trepidábit, et non pavébit: quóniam ipse est spes ejus. Timéntis Dóminum beáta est ánima ejus. Ad quem réspicit, et quis est fortitúdo ejus? Óculi Dómini super timéntes eum, protéctor poténtiæ firmaméntum virtútis, tégimen ardóris, et umbráculum meridiáni, deprecátio offensiónis, et adjutórium casus, exáltans ánimam, et illúminans óculos, dans sanitátem, et vitam, et benedictiónem."
	},
	{
		"tags":["confessor","matutinum","nocturna-ii","lectio","lectio-i","alia"],
		"datum":[
			"Ex libro Morálium sancti Gregórii Papæ.",
			"Deridétur justi simplícitas. Hujus mundi sapiéntia est, cor machinatiónibus tégere, sensum verbis veláre; quæ falsa sunt, vera osténdere; quæ vera sunt, falsa demonstráre. Hæc nimírum prudéntia usu a juvénibus scitur, hæc a púeris prétio díscitur: hanc qui sciunt, céteros despiciéndo supérbiunt: hanc qui nésciunt, subjécti et tímidi in áliis mirántur: quia ab eis hæc éadem duplicitátis iníquitas nómine palliáta dilígitur, dum mentis pervérsitas urbánitas vocátur. Hæc sibi obsequéntibus prǽcipit honórum cúlmina quǽrere, adépta temporális glóriæ vanitáte gaudére, irrogáta ab áliis mala multiplícius réddere: cum vires súppetunt, nullis resisténtibus cédere: cum virtútis possibílitas deest, quidquid explére per malítiam non valent, hoc in pacífica bonitáte simuláre."
		]
	},
	{
		"tags":["confessor","matutinum","nocturna-ii","lectio","lectio-ii","alia"],
		"datum":"At contra, sapiéntia justórum est: nil per ostentatiónem fíngere, sensum verbis aperíre, vera ut sunt dilígere, falsa devitáre; bona gratis exhibére, mala libéntius toleráre, quam fácere; nullam injúriæ ultiónem quǽrere, pro veritáte contuméliam lucrum putáre. Sed hæc justórum simplícitas deridétur: quia ab hujus mundi sapiéntibus puritátis virtus fatúitas créditur. Omne enim quod innocénter ágitur, ab eis proculdúbio stultum putátur: et quidquid in ópere véritas ápprobat, carnáli sapiéntiæ fátuum sonat. Quid namque stúltius vidétur mundo, quam mentem verbis osténdere, nil cálida machinatióne simuláre, nullas injúriis contumélias réddere, pro maledicéntibus oráre, paupertátem quǽrere, posséssa relínquere, rapiénti non resístere, percutiénti álteram maxíllam præbére?"
	},
	{
		"tags":["confessor","matutinum","nocturna-ii","lectio","lectio-iii","alia"],
		"datum":"Lampas contémpta apud cogitatiónes dívitum. Sæpe contíngit, ut eléctus quisque, qui ad ætérnam felicitátem dúcitur, contínua hic adversitáte deprimátur: non hunc rerum abundántia fúlciat, non dignitátum glória honorábilem osténdat, nulla ei obsequéntium frequéntia súppetat, nulla hunc humánis óculis véstium pompa compónat: a cunctis vero despicábilis cérnitur, et hujus mundi grátia indígnus æstimátur: sed tamen ante occúlti júdicis óculos virtútibus émicat, vitæ méritis corúscat: honorári métuit, déspici non réfugit: corpus continéntia áfficit, sola in ánimo dilectióne pinguéscit: mentem semper ad patiéntiam prǽparat, et eréctus pro justítia, de percéptis contuméliis exsúltat: afflíctis ex corde compátitur, de bonórum prosperitátibus quasi de própriis lætátur, sacri verbi pábula in mente sollícitus rúminat, et inquisítus quódlibet éloqui duplíciter ignórat."
	},
	{
		"tags":["confessor","matutinum","nocturna-iii","lectio","lectio-i","alia"],
		"datum":[
			"Léctio sancti Evangélii secúndum Lucam.",
			"In illo témpore: Dixit Jesus discípulis suis: Nolíte timére pusíllus grex, quia complácuit Patri vestro dare vobis regnum. Et réliqua.",
			"Homilía venerábilis Bedæ Presbýteri.",
			"Pusíllum gregem electórum, vel ob comparatiónem majóris númeri reprobórum, vel pótius ob humilitátis devotiónem nóminat: quia vidélicet Ecclésiam suam quantálibet numerositáte jam dilatátam, tamen usque ad finem mundi humilitáte vult créscere, et ad promíssum regnum humilitáte perveníre. Ideóque ejus labóres blande consolátus, quam regnum Dei tantum quǽrere prǽcipit, eídem regnum a Patre dandum complácita benignitáte promíttit."
		]
	},
	{
		"tags":["confessor","matutinum","nocturna-iii","lectio","lectio-ii","alia"],
		"datum":"Véndite quæ possidétis, et date eleemósynam. Nolíte, inquit, timére, ne propter regnum Dei militántibus, hujus vitæ necessária desint: quin étiam posséssa propter eleemósynam véndite. Quod tunc digne fit, quando quis semel pro Dómino suis ómnibus spretis, nihilóminus post hæc labóre mánuum, unde et victum transígere, et eleemósynam dare queat, operátur. Unde gloriátur Apóstolus, dicens: Argéntum, et aurum, aut vestem nullíus concupívi: ipsi scitis, quóniamad ea quæ mihi opus erant, et his qui mecum sunt, ministravérunt manus istæ. Ómnia osténdi vobis, quóniam sic laborántes opórtet suscípere infírmos."
	},
	{
		"tags":["confessor","matutinum","nocturna-iii","lectio","lectio-iii","alia"],
		"datum":"Fácite vobis sácculos qui non veteráscunt: eleemósynas vidélicet operándo, quarum perces in ætérnum máneat. Ubi non hoc præcéptum esse putándum est, ut nil pecúniæ reservétur a sanctis, vel suis scílicet, vel paúperum úsibus suggeréndæ: cum et ipse Dóminus, cui ministrábant Ángeli, tamen ad informándam Ecclésiam suam lóculos habuísse legátur, et a fidélibus obláta consérvans, et suórum necessitátibus aliísque indigéntibus tríbuens; sed ne Deo propter ista serviátur, et ob inópiæ timórem justítia deserátur."
	}
]
