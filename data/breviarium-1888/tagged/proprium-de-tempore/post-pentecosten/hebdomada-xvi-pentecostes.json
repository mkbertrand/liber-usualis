[
	{
		"tags":["hebdomada-xvi-pentecostes","dominica","nomen"],
		"datum":"Dominica XVI post Pentecosten"
	},
	{
		"tags":["hebdomada-xvi-pentecostes","basis-nominis"],
		"datum":"XVI post Octavam Pentecostes"
	},
	{
		"tags":["hebdomada-xvi-pentecostes","collecta"],
		"datum":"Tua nos, quǽsumus Dómine, grátia semper et prævéniat et sequátur: * ac bonis opéribus júgiter præstet esse inténtos.",
		"terminatio":[["terminatio","per-dominum"]]
	},
	{
		"tags":["hebdomada-xvi-pentecostes","dominica","matutinum","nocturna-iii","lectio"],
		"lectio-i":[
			"Léctio sancti Evangélii secúndum Lucam.",
			"In illo témpore: Cum intráret Jesus in domum cujúsdam príncipis pharisæórum sábbato manducáre panem, et ipsi observábant eum. Et ecce homo quidam hydrópicus erat ante illum.Et réliqua.",
			"Homilía sancti Ambrósii Epíscopi.",
			"Curátur hydrópicus, in quo fluxus carnis exúberans ánimæ gravábat offícia, spíritus exstinguébat ardórem. Deínde docétur humílitas, dum in illo convívio nuptiáli appeténtia loci superióris arcétur: cleménter tamen, ut persuásio humanitátis asperitátem coërcitiónis exclúderet, rátio profíceret ad persuasiónis efféctum, et corréctio emendáret afféctum. Huic quasi próximo límine humánitas copulátur: quæ ita Domínicæ senténtiæ definitióne distínguitur, si in paúperes et débiles conferátur: nam hospitálem esse remuneratúris, afféctus avarítiæ est."
		],
		"lectio-ii":"Postrémo jam quasi eméritæ milítiæ viro contemnendárum stipéndium præscríbitur facultátum: quod neque ille, qui stúdiis inténtus inferióribus possessiónes sibi terrénas coémit, regnum cœli possit adipísci, cum Dóminus dicat: Vende ómnia tua, et séquere me: nec ille qui emit boves: cum Eliséus occíderit, et pópulo divíserit quos habébat: et ille qui duxit uxórem, cógitet quæ mundi sunt, non quæ Dei. Non quo conjúgium reprehendátur, sed quia ad majórem honórem vocétur intégritas: quóniam múlier innúpta et vídua cógitat quæ sunt Dómini, ut sit sancta córpore et spíritu.",
		"lectio-iii":"Sed ut in grátiam, ut supra cum víduis, ita nunc étiam cum conjúgibus revertámur: non refúgimus opiniónem, quam sequúntur pleríque, ut tria génera hóminum a consórtio magnæ illíus cœnæ æstimémus exclúdi: Gentílium, Judæórum, Hæreticórum. Et ídeo Apóstolus avarítiam dicit esse fugiéndam: ne impedíti more Gentíli, iniquitáte, malítia, impudicítia, avarítia, ad regnum Christi perveníre nequeámus. Omnis enim immúndus, aut avárus, quod est idolórum sérvitus, non habet hæreditátem in regno Christi et Dei."
	},
	{
		"tags":["hebdomada-xvi-pentecostes","dominica","laudes","antiphona","antiphona-benedictus"],
		"src":"gregobase/11983",
		"datum":"Cum intráret * Jesus in domum cujúsdam príncipis pharisæórum sábbato manducáre panem: ecce homo quidam hydrópicus erat ante illum: ipse vero apprehénsum sanávit eum, ac dimísit."
	},
	{
		"tags":["hebdomada-xvi-pentecostes","dominica","ii-vesperae","antiphona","antiphona-magnificat"],
		"src":"gregobase/1852",
		"datum":"Cum vocátus fúeris * ad núptias, recúmbe in novíssimo loco; ut dicat tibi qui te invitávit: Amíce, ascénde supérius; et erit tibi glória coram simul discumbéntibus, allelúja."
	}
]
