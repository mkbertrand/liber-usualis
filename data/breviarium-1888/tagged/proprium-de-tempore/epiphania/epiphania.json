[
	{
		"tags":["epiphania","nomen"],
		"datum":"In Epiphania Domini"
	},
	{
		"tags":["epiphania","basis-nominis"],
		"datum":"Epiphaniæ Domini"
	},
	{
		"tags":["epiphania","antiphona","antiphona-i"],
		"src":"gregobase/2271",
		"datum":"Ante lucíferum génitus, * et ante sǽcula, Dóminus Salvátor noster hódie mundo appáruit."
	},
	{
		"tags":["epiphania","i-vesperae","psalmus-i"],
		"reference":["apostolus","vesperae","i-vesperae","psalmus-i"]
	},
	{
		"tags":["epiphania","antiphona","antiphona-ii"],
		"src":"gregobase/2692",
		"datum":"Venit lumen tuum * Jerúsalem, et glória Dómini super te orta est, et ambulábunt Gentes in lúmine tuo, allelúja."
	},
	{
		"tags":["epiphania","i-vesperae","psalmus-ii"],
		"reference":["apostolus","vesperae","i-vesperae","psalmus-ii"]
	},
	{
		"tags":["epiphania","antiphona","antiphona-iii"],
		"src":"gregobase/2464",
		"datum":"Apértis thesaúris suis * obtulérunt Magi Dómino aurum, thus, et myrrham, allelúja."
	},
	{
		"tags":["epiphania","i-vesperae","psalmus-iii"],
		"reference":["apostolus","vesperae","i-vesperae","psalmus-iii"]
	},
	{
		"tags":["epiphania","antiphona","antiphona-iv"],
		"src":"gregobase/2004",
		"datum":"Mária et flúmina * benedícite Dómino: hymnum dícite fontes Dómino, allelúja."
	},
	{
		"tags":["epiphania","i-vesperae","psalmus-iv"],
		"reference":["apostolus","vesperae","i-vesperae","psalmus-iv"]
	},
	{
		"tags":["epiphania","antiphona","antiphona-v"],
		"src":"gregobase/1968",
		"datum":"Stella ista * sicut flamma corúscat, et Regem regum Deum demónstrat: Magi eam vidérunt, et magno Regi múnera obtulérunt."
	},
	{
		"tags":["epiphania","i-vesperae","psalmus-v"],
		"reference":["apostolus","vesperae","i-vesperae","psalmus-v"]
	},
	{
		"tags":["epiphania","capitulum"],
		"datum":"Surge, illumináre Jerúsalem, quia venit lumen tuum, * et glória Dómini super te orta est."
	},
	{
		"tags":[
			["epiphania","vesperae","hymnus"],
			["epiphania","matutinum","hymnus"]
		],
		"src":"gregobase/2129",
		"datum":[
			"Crudélis Heródes, Deum/Regem veníre quid times?/Non éripit mortália,/Qui regna dat cœléstia.",
			"Ibant Magi, quam víderant,/Stellam sequéntes prǽviam:/Lumen requírunt lúmine:/Deum faténtur múnere.",
			"Lavácra puri gúrgitis/Cœléstis Agnus áttigit:/Peccáta, quæ non détulit,/Nos abluéndo sústulit.",
			"Novum genus poténtiæ:/Aquæ rubéscunt hýdriæ,/Vinúmque jussa fúndere,/Mutávit unda oríginem.",
			"Jesu, tibi sit glória,/Qui apparuísti Géntibus,/Cum Patre, et almo Spíritu,/In sempitérna sǽcula.","Amen."
		]
	},
	{
		"tags":[
			["epiphania","vesperae","versiculus"],
			["epiphania","matutinum","nocturna-ii","versiculus"]
		],
		"datum":["V. Reges Tharsis et ínsulæ múnera ófferent.","R. Reges Árabum et Saba dona addúcent."]
	},
	{
		"tags":["epiphania","i-vesperae","antiphona","antiphona-magnificat"],
		"src":"gregobase/2368",
		"datum":"Magi * vidéntes stellam, dixérunt ad ínvicem: Hoc signum magni Regis est: eámus et inquirámus eum, et offerámus ei múnera, aurum, thus, et myrrham, allelúja."
	},
	{
		"tags":["epiphania","collecta"],
		"terminatio":[["terminatio","per-eumdem-dominum"]],
		"datum":"Deus, qui hodiérna die Unigénitum tuum Géntibus stella duce revelásti: + concéde propítius; ut qui jam te ex fide cognóvimus, * usque ad contemplándum spéciem tuæ celsitúdinis perducámur."
	},
	{
		"tags":["epiphania","festum","matutinum","hora"],
		"datum":[
			["prex-triplex"],
			["epiphania","festum","matutinum","nocturnae"]
		]
	},
	{
		"tags":["epiphania","matutinum","antiphona","antiphona-invitatorium"],
		"src":"nocturnale/0106I",
		"datum":"Christus appáruit nobis, * Veníte adorémus."
	},
	{
		"tags":["epiphania","matutinum","nocturna-i","antiphona","antiphona-i"],
		"src":"nocturnale/0106N1A1",
		"datum":"Afférte Dómino * fílii Dei, adoráte Dóminum in aula sancta ejus."
	},
	{
		"tags":["epiphania","matutinum","nocturna-i","psalmus-i"],
		"datum":[["/psalmi/psalmus-xxviii,gloria"]]
	},
	{
		"tags":["epiphania","matutinum","nocturna-i","antiphona","antiphona-ii"],
		"src":"nocturnale/0106N1A2",
		"datum":"Flúminis ímpetus * lætíficat, allelúja, civitátem Dei, allelúja."
	},
	{
		"tags":["epiphania","matutinum","nocturna-i","psalmus-ii"],
		"datum":[["/psalmi/psalmus-xlv,gloria"]]
	},
	{
		"tags":["epiphania","matutinum","nocturna-i","antiphona","antiphona-iii"],
		"src":"nocturnale/0106N1A3",
		"datum":"Psállite Deo nostro, * psállite: psállite Regi nostro, psállite sapiénter."
	},
	{
		"tags":["epiphania","matutinum","nocturna-i","psalmus-iii"],
		"datum":[["/psalmi/psalmus-xlvi,gloria"]]
	},
	{
		"tags":["epiphania","matutinum","nocturna-i","versiculus"],
		"datum":["V. Omnis terra adóret te, et psallat tibi.","R. Psalmum dicat nómini tuo Dómine."]
	},
	{
		"tags":["epiphania","matutinum","nocturna-i","lectio","lectio-i"],
		"datum":[
			"De Isaía Prophéta.",
			"Omnes sitiéntes veníte ad aquas: et qui non habétis argéntum, properáte, émite, et comédite: veníte, émite absque argénto, et absque ulla commutatióne vinum et lac. Quare appénditis argéntum non in pánibus, et labórem vestrum non in saturitáte? Audíte audiéntes me, et comédite bonum, et delectábitur in crassitúdine ánima vestra. Inclináte aurem vestram, et veníte ad me: audíte, et vivet ánima vestra, et fériam vobíscum pactum sempitérnum, misericórdias David fidéles. Ecce testem pópulis dedi eum, ducem ac præceptórem Géntibus."
		]
	},
	{
		"tags":["epiphania","festum","matutinum","nocturna-i","responsorium","responsorium-i"],
		"src":"nocturnale/0106N1R1",
		"incipit":"Hódie in Jordáne baptizáto Dómino apérti sunt cœli, et sicut colúmba super eum Spíritus mansit, et vox Patris intónuit:",
		"responsum":"Hic est Fílius meus diléctus, in quo mihi bene complácui.",
		"versus":"Descéndit Spíritus sanctus corporáli spécie sicut colúmba in ipsum, et vox de cœlo facta est."
	},
	{
		"tags":["epiphania","matutinum","nocturna-i","responsorium","responsorium-i"],
		"src":"nocturnale/0106N1R1b",
		"incipit":"Tria sunt múnera pretiósa, quæ obtulérunt Magi Dómino in die ista, et habent in se divína mystéria:",
		"responsum":"In auro, ut ostendátur Regis poténtia: in thure, Sacerdótem magnum consídera: et in myrrha, Domínicam sepultúram.",
		"versus":"Salútis nostræ auctórem Magi veneráti sunt in cunábulis, et de thesaúris suis mýsticas ei múnerum spécies obtulérunt."
	},
	{
		"tags":["epiphania","matutinum","nocturna-i","lectio","lectio-ii"],
		"datum":"Surge, illumináre Jerúsalem: quia venit lumen tuum, et glória Dómini super te orta est. Quia ecce ténebræ opérient terram, et calígo pópulos: super te autem oriétur Dóminus, et glória ejus in te vidébitur. Et ambulábunt Gentes in lúmine tuo, et reges in splendóre ortus tui. Leva in circúitu óculos tuos, et vide: omnes isti congregáti sunt, venérunt tibi: fílii tui de longe vénient, et fíliæ tuæ de látere surgent. Tunc vidébis, et áfflues, mirábitur, et dilatábitur cor tuum, quando convérsa fúerit ad te multitúdo maris, fortitúdo Géntium vénerit tibi. Inundátio camelórum opériet te, dromedárii Mádian et Epha: omnes de Saba vénient, aurum et thus deferéntes, et laudem Dómino annuntiántes."
	},
	{
		"tags":["epiphania","matutinum","nocturna-i","responsorium","responsorium-ii"],
		"src":"nocturnale/0106N1R2",
		"incipit":"In colúmbæ spécie Spíritus sanctus visus est, Patérna vox audíta est:",
		"responsum":"Hic est Fílius meus diléctus, in quo mihi bene complácui.",
		"versus":"Cœli apérti sunt super eum, et vox Patris intónuit."
	},
	{
		"tags":["epiphania","matutinum","nocturna-i","lectio","lectio-iii"],
		"datum":"Gaudens gaudébo in Dómino, et exsultábit ánima mea in Deo meo: quia índuit me vestiméntis salútis: et induménto justítiæ circúmdedit me, quasi sponsum decorátum coróna, et quasi sponsam ornátam monílibus suis. Sicut enim terra profert germen suum, et sicut hortus semen suum gérminat, sic Dóminus Deus germinábit justítiam, et laudem coram univérsis Géntibus. Propter Sion non tacébo, et propter Jerúsalem non quiéscam, donec egrediátur ut splendor justus ejus, et salvátor ejus ut lampas accendátur."
	},
	{
		"tags":["epiphania","matutinum","nocturna-i","responsorium","responsorium-iii"],
		"src":"nocturnale/0106N1R3",
		"incipit":"Reges Tharsis et ínsulæ múnera ófferent:",
		"responsum":"Reges Árabum et Saba dona Dómino Deo addúcent.",
		"versus":"Omnes de Saba vénient, aurum et thus deferéntes."
	},
	{
		"tags":["epiphania","matutinum","nocturna-ii","antiphona","antiphona-i"],
		"src":"nocturnale/0106N2A1",
		"datum":"Omnis terra adóret te, * et psallat tibi: psalmum dicat nómini tuo Dómine."
	},
	{
		"tags":["epiphania","matutinum","nocturna-ii","psalmus-i"],
		"datum":[["/psalmi/psalmus-lxv,gloria"]]
	},
	{
		"tags":["epiphania","matutinum","nocturna-ii","antiphona","antiphona-ii"],
		"src":"nocturnale/0106N2A2",
		"datum":"Reges Tharsis * et ínsulæ múnera ófferent Regi Dómino."
	},
	{
		"tags":["epiphania","matutinum","nocturna-ii","psalmus-ii"],
		"datum":[["/psalmi/psalmus-lxxi,gloria"]]
	},
	{
		"tags":["epiphania","matutinum","nocturna-ii","antiphona","antiphona-iii"],
		"src":"nocturnale/0106N2A3",
		"datum":"Omnes Gentes * quascúmque fecísti, vénient, et adorábunt coram te Dómine."
	},
	{
		"tags":["epiphania","matutinum","nocturna-ii","psalmus-iii"],
		"datum":[["/psalmi/psalmus-lxxxv,gloria"]]
	},
	{
		"tags":["epiphania","matutinum","nocturna-ii","lectio","lectio-i"],
		"datum":[
			"Sermo sancti Leónis Papæ.",
			"Gaudéte in Dómino, dilectíssimi, íterum dico, gaudéte: quóniam brevi intervállo témporis, post solemnitátem Nativitátis Christi, festívitas declaratiónis ejus illúxit: et quem in illo die Virgo péperit, in hoc mundus agnóvit. Verbum enim caro factum, sic susceptiónis nostræ temperávit exórdia, ut natus Jesus et credéntibus maniféstus, et persequéntibus esset occúltus. Jam tunc ergo cœli enarravérunt glóriam Dei, et in omnem terram sonus veritátis exívit, quando et pastóribus exércitus Angelórum Salvatóris éditi annuntiátor appáruit, et Magos ad eum adorándum prǽvia stella perdúxit: ut a solis ortu usque ad occásum veri Regis generátio coruscáret, cum rerum fidem et regna Oriéntis per Magos díscerent, et Románum impérium non latéret."
		]
	},
	{
		"tags":["epiphania","matutinum","nocturna-ii","responsorium","responsorium-i"],
		"src":"nocturnale/0106N2R1",
		"incipit":"Illumináre, illumináre Jerúsalem, quia venit lux tua:",
		"responsum":"Et glória Dómini super te orta est.",
		"versus":"Et ambulábunt Gentes in lúmine tuo, et reges in splendoŕe ortus tui."
	},
	{
		"tags":["epiphania","matutinum","nocturna-ii","lectio","lectio-ii"],
		"datum":"Nam et sævítia Heródis volens primórdia suspécti sibi Regis exstínguere, huic dispensatióni nésciens serviébat: ut dum atróci inténtus facínori, ignótum sibi púerum indiscréta infántium cæde perséquitur, annuntiátum cœlitus dominatóris ortum insígnior ubíque fama loquerétur: quam promptiórem ad narrándum, diligentiorémque faciébat et supérnæ significatiónis nóvitas, et cruentíssimi persecutóris impíetas. Tunc autem étiam Ægýpto Salvátor illátus est, ut gens antíquis erróribus dédita, jam ad vicínam salútem per occúltam grátiam signarétur: et quæ nondum ejécerat ab ánimo superstitiónem, jam hospítio recíperet veritátem."
	},
	{
		"tags":["epiphania","matutinum","nocturna-ii","responsorium","responsorium-ii"],
		"src":"nocturnale/0106N2R2",
		"incipit":"Omnes de Saba vénient, aurum et thus deferéntes, et laudem Dómino annuntiántes,",
		"responsum":"Allelúja, allelúja, allelúja.",
		"versus":"Reges Tharsis et ínsulæ múnera ófferent, reges Árabum et Saba dona addúcent."
	},
	{
		"tags":["epiphania","matutinum","nocturna-ii","lectio","lectio-iii"],
		"datum":"Agnoscámus ergo, dilectíssimi, in Magis adoratóribus Christi, vocatiónis nostræ fideíque primítias: et exsultántibus ánimis beátæ spei inítia celebrémus. Exínde enim in ætérnam hæreditátem cœpimus introíre: exínde nobis Christum loquéntia Scripturárum arcána patuérunt, et véritas, quam Judæórum obcæcátio non récipit, ómnibus natiónibus lumen suum invéxit. Honorétur ítaque a nobis sacratíssimus dies, in quo salútis nostræ Auctor appáruit: et quem Magi infántem veneráti sunt in cunábulis, nos omnipoténtem adorémus in cœlis. Ac sicut illi de thesaúris suis mýsticas Dómino múnerum spécies obtulérunt, ita et nos de córdibus nostris, quæ Deo sunt digna, promámus."
	},
	{
		"tags":["epiphania","matutinum","nocturna-ii","responsorium","responsorium-iii"],
		"src":"nocturnale/0106N2R3",
		"incipit":"Magi véniunt ab Oriénte Jerosólymam, quæréntes, et dicéntes: Ubi est qui natus est, cujus stellam vídimus?",
		"responsum":"Et vénimus adoráre Dóminum.",
		"versus":"Vídimus stellam ejus in Oriénte."
	},
	{
		"tags":["epiphania","festum","matutinum","nocturna-iii","antiphona","antiphona-i"],
		"src":"nocturnale/0106N3A1",
		"datum":"Veníte adorémus eum: * quia ipse est Dóminus Deus noster."
	},
	{
		"tags":["epiphania","festum","matutinum","nocturna-iii","psalmus-i"],
		"datum":[
			"Veníte, exsultémus Dómino: * jubilémus Deo salutári nostro:",
			"Præoccupémus fáciem ejus in confessióne: * et in psalmis jubilémus ei.",
			["epiphania","festum","matutinum","nocturna-iii","antiphona","antiphona-i","repetita"],
			"Quóniam Deus magnus Dóminus: * et Rex magnus super omnes deos.",
			"Quia in manu ejus sunt omnes fines terræ: * et altitúdines móntium ipsíus sunt.",
			["epiphania","festum","matutinum","nocturna-iii","antiphona","antiphona-i","repetita"],
			"Quóniam ipsíus est mare, et ipse fecit illud: * et siccam manus ejus formavérunt.",
			["epiphania","festum","matutinum","nocturna-iii","antiphona","antiphona-i","repetita"],
			"Et nos pópulus páscuæ ejus, et oves manus ejus. * Hódie si vocem ejus audiéritis, nolíte obduráre corda vestra:",
			"Sicut in irritatióne secúndum diem tentatiónis in desérto: * ubi tentavérunt me patres vestri, probavérunt me, et vidérunt ópera mea.",
			["epiphania","festum","matutinum","nocturna-iii","antiphona","antiphona-i","repetita"],
			"Quadragínta annis offénsus fui generatióni illi, * et dixi: Semper hi errant corde.",
			"Et isti non cognovérunt vias meas, ut jurávi in ira mea: * Si introíbunt in réquiem meam.",
			["epiphania","festum","matutinum","nocturna-iii","antiphona","antiphona-i","repetita"],
			["/psalmi/gloria"]
		]
	},
	{
		"tags":["epiphania","matutinum","nocturna-iii","antiphona","antiphona-i"],
		"datum":"Homo natus est * in ea, et ipse fundávit eam Altíssimus."
	},
	{
		"tags":["epiphania","matutinum","nocturna-iii","psalmus-i"],
		"datum":[["/psalmi/psalmus-lxxxvi,gloria"]]
	},
	{
		"tags":["epiphania","matutinum","nocturna-iii","antiphona","antiphona-ii"],
		"src":"nocturnale/0106N3A2",
		"datum":"Adoráte Dóminum, * allelúja: in aula sancta ejus, allelúja."
	},
	{
		"tags":["epiphania","matutinum","nocturna-iii","psalmus-ii"],
		"datum":[["/psalmi/psalmus-xcv,gloria"]]
	},
	{
		"tags":["epiphania","matutinum","nocturna-iii","antiphona","antiphona-iii"],
		"src":"nocturnale/0106N3A3",
		"datum":"Adoráte Deum, * allelúja: omnes Ángeli ejus, allelúja."
	},
	{
		"tags":["epiphania","matutinum","nocturna-iii","psalmus-iii"],
		"datum":[["/psalmi/psalmus-xcvi,gloria"]]
	},
	{
		"tags":[
			["epiphania","matutinum","nocturna-iii","versiculus"],
			["epiphania","sexta","versiculus"]
		],
		"datum":["V. Adoráte Dóminum, allelúja.","R. In aula sancta ejus, allelúja."]
	},
	{
		"tags":["epiphania","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Matthǽum.",
			"Cum natus esset Jesus in Béthlehem Juda in diébus Heródis regis, ecce Magi ab Oriénte venérunt Jerosólymam, dicéntes: Ubi est qui natus est Rex Judæórum? Et réliqua.",
			"Homilía sancti Gregórii Papæ.",
			"Sicut in lectióne evangélica, fratres caríssimi, audístis, cœli Rege nato, rex terræ turbátus est: quia nimírum terréna altitúdo confúnditur, cum celsitúdo cœléstis aperítur. Sed quæréndum nobis est, quidnam sit, quod, Redemptóre nato, pastóribus in Judǽa Ángelus appáruit, atque ad adorándum hunc ab Oriénte Magos non Ángelus, sed stella perdúxit? Quia vidélicet Judǽis, tamquam ratióne uténtibus, rationále ánimal, id est, Ángelus prædicáre débuit: Gentíles vero, quia uti ratióne nesciébant, ad cognoscéndum Dóminum non per vocem, sed per signa perducúntur. Unde étiam per Paulum dícitur: Prophetíæ fidélibus datæ sunt, non infidélibus: signa autem infidélibus, non fidélibus. Quia et illis prophetíæ tamquam fidélibus, non infidélibus: et istis signa tamquam infidélibus, non fidélibus data sunt."
		]
	},
	{
		"tags":["epiphania","matutinum","nocturna-iii","responsorium","responsorium-i"],
		"src":"nocturnale/0106N3R1",
		"incipit":"Stella, quam víderant Magi in Oriénte, antecedébat eos, donec venírent ad locum, ubi puer erat.",
		"responsum":"Vidéntes autem eam, gavísi sunt gaúdio magno.",
		"versus":"Et intrántes domum, invenérunt púerum cum María matre ejus, et procidéntes adoravérunt eum."
	},
	{
		"tags":["epiphania","matutinum","nocturna-iii","lectio","lectio-ii"],
		"datum":"Et notándum, quod Redemptórem nostrum, cum jam perféctæ esset ætátis, eísdem Gentílibus Apóstoli prǽdicant, eúmque párvulum, et necdum per humáni córporis offícium loquéntem, stella Géntibus denúntiat: quia nimírum ratiónis ordo poscébat, ut et loquéntem jam Dóminum loquéntes nobis prædicatóres innotéscerent, et necdum loquéntem eleménta muta prædicárent. Sed in ómnibus signis, quæ vel nascénte Dómino, vel moriénte eo monstráta sunt, considerándum nobis est, quanta fúerit in quorúmdam Judæórum corde durítia, qui hunc nec per prophetíæ donum, nec per mirácula agnovérunt."
	},
	{
		"tags":["epiphania","matutinum","nocturna-iii","responsorium","responsorium-ii"],
		"src":"nocturnale/0106N3R2",
		"formula":[["formula","responsorium","gloria","duplex-responsum","epiphania","nocturna-iii","responsorium-ii"]],
		"incipit":"Vidéntes stellam Magi, gavísi sunt gaúdio magno:",
		"responsum-i":"Et intrántes domum invenérunt púerum cum María matre ejus, et procidéntes adoravérunt eum:",
		"responsum-ii":"Et apértis thesaúris suis obtulérunt ei múnera, aurum, thus, et myrrham.",
		"versus":"Stella, quam víderant Magi in Oriénte, antecedébat eos, usque dum véniens staret supra ubi erat puer."
	},
	{
		"tags":["epiphania","matutinum","nocturna-iii","lectio","lectio-iii"],
		"datum":"Ómnia quippe eleménta auctórem suum venísse testáta sunt. Ut enim de eis quiddam usu humáno loquar: Deum hunc cœli esse cognovérunt, quia prótinus stellam misérunt. Mare cognóvit, quia sub plantis ejus se calcábile prǽbuit. Terra cognóvit, quia eo moriénte contrémuit. Sol cognóvit, quia lucis suæ rádios abscóndit. Saxa et paríetes cognovérunt, quia témpore mortis ejus scissa sunt. Inférnus agnóvit, quia hos, quos tenébat mórtuos, réddidit. Et tamen hunc, quem Dóminum ómnia insensibília eleménta sensérunt, adhuc infidélium Judæórum corda Deum esse mínime cognóscunt, et durióra saxis, scindi ad pœniténdum nolunt."
	},
	{
		"tags":["epiphania","laudes","hymnus"],
		"src":"gregobase/2999",
		"datum":[
			"O sola magnárum úrbium/Major Bethlem, cui cóntigit/Ducem salútis cœlitus/Incorporátum gígnere.",
			"Quem stella, quæ solis rotam/Vincit decóre, ac lúmine;/Venísse terris núntiat/Cum carne terréstri Deum.",
			"Vidére postquam illum Magi,/Eóa promunt múnera:/Stratíque votis ófferunt/Thus, myrrham, et aurum régium.",
			"Regem Deúmque annúntiant/Thesaúrus, et fragrans odor/Thuris Sabǽi, ac mýrrheus/Pulvis sepúlchrum prǽdocet.",
			"Jesu, tibi sit glória,/Qui apparuísti Géntibus,/Cum Patre, et almo Spíritu,/In sempitérna sǽcula.","Amen."
		]
	},
	{
		"tags":[
			["epiphania","laudes","versiculus"],
			["epiphania","nona","versiculus"]
		],
		"datum":["V. Adoráte Deum, allelúja.","R. Omnes Ángeli ejus, allelúja."]
	},
	{
		"tags":["epiphania","laudes","antiphona","antiphona-benedictus"],
		"src":"gregobase/2382",
		"datum":"Hódie * cœlésti sponso juncta est Ecclésia, quóniam in Jordáne lavit Christus ejus crímina: currunt cum munéribus Magi ad regáles núptias, et ex aqua facto vino lætántur convívæ, allelúja."
	},
	{
		"tags":["epiphania","tertia","responsorium-breve"],
		"src":"gregobase/3083",
		"incipit":"Reges Tharsis et ínsulæ múnera ófferent,",
		"responsum":"Allelúja, allelúja.",
		"versus":"Reges Árabum et Saba dona addúcent."
	},
	{
		"tags":["epiphania","tertia","versiculus"],
		"datum":["V. Omnes de Saba vénient, allelúja.","R. Aurum et thus deferéntes, allelúja."]
	},
	{
		"tags":["epiphania","sexta","capitulum"],
		"datum":"Leva in circúitu óculos tuos, et vide: + omnes isti congregáti sunt, venérunt tibi: * fílii tui de longe vénient, et fíliæ tuæ de látere surgent."
	},
	{
		"tags":["epiphania","sexta","responsorium-breve"],
		"src":"gregobase/3161",
		"incipit":"Omnes de Saba vénient,",
		"responsum":"Allelúja, allelúja.",
		"versus":"Aurum et thus deferéntes."
	},
	{
		"tags":["epiphania","nona","capitulum"],
		"datum":"Omnes de Saba vénient, + aurum et thus deferéntes, * et laudem Dómino annuntiántes."
	},
	{
		"tags":["epiphania","nona","responsorium-breve"],
		"src":"gregobase/3206",
		"incipit":"Adoráte Dóminum,",
		"responsum":"Allelúja, allelúja.",
		"versus":"In aula sancta ejus."
	},
	{
		"tags":["epiphania","ii-vesperae","psalmus-i"],
		"reference":["dominica","vesperae","ii-vesperae","psalmus-i"]
	},
	{
		"tags":["epiphania","ii-vesperae","psalmus-ii"],
		"reference":["dominica","vesperae","ii-vesperae","psalmus-ii"]
	},
	{
		"tags":["epiphania","ii-vesperae","psalmus-iii"],
		"reference":["dominica","vesperae","ii-vesperae","psalmus-iii"]
	},
	{
		"tags":["epiphania","ii-vesperae","psalmus-iv"],
		"reference":["dominica","vesperae","ii-vesperae","psalmus-iv"]
	},
	{
		"tags":["epiphania","ii-vesperae","psalmus-v"],
		"reference":["dominica","vesperae","ii-vesperae","psalmus-v"]
	},
	{
		"tags":["epiphania","ii-vesperae","antiphona","antiphona-magnificat"],
		"src":"gregobase/2199",
		"datum":"Tribus miráculis * ornátum diem sanctum cólimus: hódie stella Magos duxit ad præsépium: hódie vinum ex aqua factum est ad núptias: hódie in Jordáne a Joánne Christus baptizári vóluit, ut salváret nos, allelúja."
	},
	{
		"tags":["epiphania","dies-ii","matutinum","nocturna-i","lectio","lectio-i"],
		"datum":[
			"De Epístola ad Romános.",
			"Veritátem dico in Christo, non méntior: testimónium mihi perhibénte consciéntia mea in Spíritu sancto: quóniam tristítia mihi magna est, et contínuus dolor cordi meo. Optábam enim ego ipse anáthema esse a Christo pro frátribus meis, qui sunt cognáti mei secúndum carnem, qui sunt Israëlítæ, quorum adóptio est filiórum, et glória, et testaméntum, et legislátio, et obséquium, et promíssa: quorum patres, et ex quibus est Christus secúndum carnem, qui est super ómnia Deus benedíctus in sǽcula. Amen."
		]
	},
	{
		"tags":["epiphania","dies-ii","matutinum","nocturna-i","lectio","lectio-ii"],
		"datum":"Non autem quod excíderit verbum Dei. Non enim omnes qui ex Ísraël sunt, ii sunt Israëlítæ: neque qui semen sunt Ábrahæ, omnes fílii: sed in Ísaac vocábitur tibi semen: id est, non qui fílii carnis, hi fílii Dei: sed qui fílii sunt promissiónis, æstimántur in sémine. Promissiónis enim verbum hoc est: Secúndum hoc tempus véniam: et erit Saræ fílius. Non solum autem illa: sed et Rebécca ex uno concúbitu habens, Ísaac patris nostri."
	},
	{
		"tags":["epiphania","dies-ii","matutinum","nocturna-i","lectio","lectio-iii"],
		"datum":"Cum enim nondum nati fuíssent, aut áliquid boni egíssent, aut mali, (ut secúndum electiónem propósitum Dei manéret) non ex opéribus, sed ex vocánte dictum est ei: Quia major sérviet minóri, sicut scriptum est: Jacob diléxi, Esau autem ódio hábui. Quid ergo dicémus? numquid iníquitas apud Deum? Absit. Móysi enim dicit: Miserébor cujus miséreor: et misericórdiam præstábo cujus miserébor. Ígitur non voléntis, neque curréntis, sed miseréntis est Dei."
	},
	{
		"tags":["epiphania","dies-ii","matutinum","nocturna-ii","lectio","lectio-i"],
		"datum":[
			"Sermo sancti Augustíni Epíscopi.",
			"Ad partum Vírginis adorándum Magi ab Oriénte venérunt. Hunc diem hódie celebrámus: huic débitum solemnitáti sermónem persólvimus. Illis dies iste primus illúxit, anniversária nobis festivitáte rédiit. Illi erant primítiæ Géntium, nos pópulus Géntium. Nobis hoc lingua nuntiávit Apostolórum, stella illis tamquam lingua cœlórum: et nobis iídem Apóstoli, tamquam álii cœli, enarravérunt glóriam Dei."
		]
	},
	{
		"tags":["epiphania","dies-ii","matutinum","nocturna-ii","lectio","lectio-ii"],
		"datum":"Magnum sacraméntum: in præsépi jacébat, et Magos ab Oriénte ducébat: abscondebátur in stábulo, et agnoscebátur in cœlo: ut ágnitus in cœlo manifestarétur in stábulo, et appellarétur Epiphanía dies iste, quod latíne manifestátio dici potest: simul ejus celsitúdinem humilitatémque comméndans, ut qui in apérto cœlo signis sidéreis monstrabátur magnus, in angústo diversório quæsítus invenirétur inválidus, infantílibus in membris natus, infantilibúsque pannis involútus, adorarétur a Magis, timerétur a malis."
	},
	{
		"tags":["epiphania","dies-ii","matutinum","nocturna-ii","lectio","lectio-iii"],
		"datum":"Tímuit enim eum rex Heródes, eísdem sibi Magis nuntiántibus, cum adhuc quǽrerent párvulum, quem cognóverant cœlo teste jam natum. Quid erit tribúnal judicántis, quando supérbos reges cunábula terrébant infántis? Quanto consúltius reges, non sicut Heródes, interfícere quærant, sed sicut Magi, pótius adoráre delecténtur, jam præsértim eum, qui et ipsam mortem, quam cupiébat inimícus inférre, étiam pro ipsis inimícis ab inimícis sustínuit, eámque in suo córpore occísus occídit. Pie tímeant reges ad Patris déxteram jam sedéntem, quem rex ímpius tímuit adhuc matris úbera lambéntem."
	},
	{
		"tags":["epiphania","dies-ii","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Matthǽum.",
			"Cum natus esset Jesus in Béthlehem Juda in diébus Heródis regis, ecce Magi ab Oriénte venérunt Jerosólymam, dicéntes: Ubi est qui natus est Rex Judæórum? Et réliqua.",
			"De Homilía sancti Gregórii Papæ.",
			"Nativitáte Regis nostri cógnita, Heródes ad cállida arguménta convértitur: et ne terréno regno privarétur, renuntiári sibi ubi puer inveniátur, póstulat.  Adoráre eum velle se símulat, ut hunc, si inveníri possit, exstínguat. Sed quanta est humána malítia contra consílium divinitátis? Scriptum quippe est: Non est sapiéntia, non est prudéntia, non est consílium contra Dóminum. Nam ea, quæ appáruit stella, Magos perdúcit: natum Regem repériunt, múnera déferunt: et ne redíre ad Heródem débeant, in somnis admonéntur. Sicque fit, ut Jesum, quem quærit Heródes, inveníre non possit. Cujus persóna qui álii, quam hypócritæ designántur, qui dum ficte quærunt, inveníre Dóminum, numquam meréntur?"
		]
	},
	{
		"tags":["epiphania","dies-ii","matutinum","nocturna-iii","lectio","lectio-ii"],
		"datum":"Sed inter hæc sciéndum, quod Priscillianístæ hærétici nasci unumquémque hóminem sub constitutiónibus stellárum purant: et hoc in adjutórium sui erróris assúmunt, quod nova stella éxiit cum Dóminus in carne appáruit: cujus fuísse fatum eámdem, quæ appáruit, stellam putant. Sed si Evangélii verba pensámus, quibus de eádem stella dícitur: Usque dum véniens staret supra, ubi erat puer: dum non puer ad stellam, sed stella ad púerum cucúrrit, si dici líceat, non stella fatum púeri, sed fatum stellæ is, qui appáruit, puer fuit."
	},
	{
		"tags":["epiphania","dies-ii","matutinum","nocturna-iii","lectio","lectio-iii"],
		"datum":"Sed a fidélium córdibus absit, ut áliquid esse fatum dicant. Vitam quippe hóminum solus hic Cónditor, qui creávit, adminístrat. Neque enim propter stellas homo, sed stellæ propter hóminem factæ sunt: et si stella fatum hóminis dícitur, ipsis suis ministériis subésse homo perhibétur. Certe cum Jacob de útero egrédiens, prióris fratris plantam tenéret manu, prior perfécte nequáquam égredi pótuit, nisi súbsequens inchoásset: et tamen cum uno témpore, eodémque moménto utrúmque mater fúderit, non una utriúsque vitæ quálitas fuit."
	},
	{
		"tags":["epiphania","dies-ii","laudes","antiphona","antiphona-benedictus"],
		"src":"gregobase/12046",
		"datum":"Ab Oriénte * venérunt Magi in Béthlehem adoráre Dóminum: et apértis thesaúris suis, pretiósa múnera obtulérunt: aurum, sicut Regi magno; thus, sicut Deo vero; myrrham sepultúræ ejus, allelúja."
	},
	{
		"tags":["epiphania","dies-ii","ii-vesperae","antiphona","antiphona-magnificat"],
		"src":"gregobase/2817",
		"datum":"Vidéntes stellam Magi, * gavísi sunt gaúdio magno: et intrántes domum, obtulérunt Dómino aurem, thus, et myrrham, allelúja."
	},
	{
		"tags":["epiphania","dies-iii","matutinum","nocturna-i","lectio","lectio-i"],
		"datum":[
			"De Epístola ad Romános.",
			"Óbsecro ítaque vos fratres per misericórdiam Dei, ut exhibeátis córpora vestra hóstiam vivéntem, sanctam, Deo placéntem, rationábile obséquium vestrum. Et nolíte conformári huic sǽculo, sed reformámini in novitáte sensus vestri: ut probétis quæ sit volúntas Dei bona, et benéplacens, et perfécta. Dico enim per grátiam quæ data est mihi, ómnibus qui sunt inter vos: Non plus sápere quam opórtet sápere, sed sápere ad sobrietátem: et unicuíque sicut Deus divísit mensúram fídei."
		]
	},
	{
		"tags":["epiphania","dies-iii","matutinum","nocturna-i","lectio","lectio-ii"],
		"datum":"Sicut enim in uno córpore multa membra habémus, ómnia autem membra non eúmdem actum habent: ita multi unum corpus sumus in Christo, sínguli autem alter altérius membra. Habéntes autem donatiónes secúndum grátiam, quæ data est nobis, differéntes: sive prophetíam secúndum ratiónem fídei, sive ministérium in ministrándo, sive qui docet in doctrína, qui exhortátur in exhortándo, qui tríbuit in simplicitáte, qui præest in sollicitúdine, qui miserétur in hilaritáte."
	},
	{
		"tags":["epiphania","dies-iii","matutinum","nocturna-i","lectio","lectio-iii"],
		"datum":"Diléctio sine simulatióne. Odiéntes malum, adhæréntes bono: Caritáte fraternitátis ínvicem diligéntes: Honóre ínvicem præveniéntes: Sollicitúdine non pigri: Spíritu fervéntes: Dómino serviéntes: Spe gaudéntes: In tribulatióne patiéntes: Oratióni instántes: Necessitátibus sanctórum communicántes: Hospitalitátem sectántes. Benedícite persequéntibus vos: benedícite, et nolíte maledícere. Gaudére cum gaudéntibus, flere cum fléntibus: Idípsum ínvicem sentiéntes: Non alta sapiéntes, sed humílibus consentiéntes."
	},
	{
		"tags":["epiphania","dies-iii","matutinum","nocturna-ii","lectio","lectio-i"],
		"datum":[
			"De Sermóne sancti Augustíni Epíscopi.",
			"Cum tam multi jam nati, atque defúncti essent reges Judæórum, numquid quemquam eórum adorándum Magi quæsiérunt? Non, quia nec quemquam eórum cœlo loquénte didicérunt. Verúmtamen, quod prætereúndem non est, hæc Magórum illuminátio magnum testimónium cæcitátis éxstitit Judæórum. In terra eórum isti requirébant, quem illi in sua non agnoscébant."
		]
	},
	{
		"tags":["epiphania","dies-iii","matutinum","nocturna-ii","lectio","lectio-ii"],
		"datum":"Apud eos isti infántem invenérunt, quem illi apud se negavérunt. In his terris de longínquo isti et peregríni púerum Christum nondum verba proméntem adoravérunt, ubi cives illi júvenem mirácula faciéntem crucifixérunt. Isti in membris parvis Deum adoravérunt, illi in magnis factis nec tamquam hómini pepercérunt: quasi plus fúerit vidére novam stellam in ejus nativitáte fulgéntem, quam solem ejus in morte lugéntem."
	},
	{
		"tags":["epiphania","dies-iii","matutinum","nocturna-ii","lectio","lectio-iii"],
		"datum":"Jam vero quod éadem stella, quæ Magos perdúxit ad locum, ubi erat cum matre Vírgine Deus infans, quæ útique póterat eos ad ipsam perdúcere civitátem, se tamen subtráxit, nec eis prorsus appáruit, donec de civitáte, in qua Christus nascerétur, iídem ipsi interrogaréntur Judǽi, et ipsi eam secúndum divíne Scriptúræ testimónium nominárent, ipsi dícerent: In Béthlehem Judæ. Sic enim scriptum est: Et tu Béthlehem terra Juda, non es mínima in princípibus Juda: ex te enim éxiet Dux, qui regat pópulum meum Ísraël. Quid áliud hic significávit divína providéntia, nisi apud Judǽos solas divínas lítteras remansúras, quibus Gentes instrueréntur, illi excæcaréntur?"
	},
	{
		"tags":["epiphania","dies-iii","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Matthǽum.",
			"Cum natus esset Jesus in Béthlehem Juda in diébus Heródis regis, ecce Magi ab Oriénte venérunt Jerosólymam, dicéntes: Ubi est qui natus est Rex Judæórum? Et réliqua.",
			"De Homilía sancti Gregórii Papæ.",
			"Magi vero aurum, thus, et myrrham déferunt. Aurum quippe Regi cóngruit, thus vero in Dei sacrifícium pónitur, myrrha autem mortuórum córpora condiúntur. Eum ergo Magi, quem adórant, étiam mýsticis munéribus prǽdicant: auro Regem, thure Deum, myrrha mortálem. Sunt vero nonnúlli hærétici, qui hunc Deum credunt, sed ubíque regnáre nequáquam credunt. Hi profécto ei thus ófferunt, sed offérre étiam aurum nolunt. Et sunt nonnúlli, qui hunc Regem exístimant, sed Deum negant. Hi vidélicet ei aurum ófferunt, sed offérre thus nolunt."
		]
	},
	{
		"tags":["epiphania","dies-iii","matutinum","nocturna-iii","lectio","lectio-ii"],
		"datum":"Et sunt nonnúlli, qui hunc et Deum et Regem faténtur, sed assumpsísse carnem mortálem negant. Hi nimírum ei aurum et thus ófferunt, sed offérre myrrham assúmptæ mortalitátis nolunt. Nos ítaque nato Dómino offerámus aurum, ut hunc ubíque regnáre fateámur: offerámus thus, ut credámus, quod is qui in témpore appáruit, Deus ante témpora éxstitit: offerámus myrrham, ut eum, quem crédimus in sua divinitáte impassíbilem, credámus étiam in nostra fuísse carne mortálem."
	},
	{
		"tags":["epiphania","dies-iii","matutinum","nocturna-iii","lectio","lectio-iii"],
		"datum":"Quamvis in auro, thure, et myrrha intélligi et áliud potest. Auro namque sapiéntia designátur, Salomóne attestánte, qui ait: Thesaúrus desiderábilis requiéscit in ore sapiéntis. Thure autem, quod Deo incénditur, virtus oratiónis exprímitur, Psalmísta testánte, qui dicit: Dirigátur orátio mea sicut incénsum in conspéctu tuo. Per myrrham vero carnis nostræ mortificátio figurátur. Unde sancta Ecclésia de suis operáriis usque ad mortem pro Deo certántibus dicit: Manus meæ distillavérunt myrrham."
	},
	{
		"tags":["epiphania","dies-iii","laudes","antiphona","antiphona-benedictus"],
		"src":"gregobase/11912",
		"datum":"Tria sunt múnera, * quæ obtulérunt Magi Dómino, aurum, thus, et myrrham, Fílio Dei, Regi magno, allelúja."
	},
	{
		"tags":["epiphania","dies-iii","ii-vesperae","antiphona","antiphona-magnificat"],
		"src":"gregobase/1881",
		"datum":"lux de luce * apparuísti Christe, cui Magi múnera ófferunt, allelúja, allelúja, allelúja."
	},
	{
		"tags":["epiphania","dies-iv","matutinum","nocturna-i","lectio","lectio-i"],
		"datum":[
			"De Epístola ad Romános.",
			"Omnis ánima potestátibus sublimióribus súbdita sit: Non est enim potéstas nisi a Deo: quæ autem sunt, a Deo ordinátæ sunt. Ítaque qui resístit potestáti, Dei ordinatióni resístit. Qui autem resístunt, ipsi sibi damnatiónem acquírunt: nam príncipes non sunt timóri boni óperis, sed mali. Vis autem non timére potestátem? Bonum fac: et habébis laudem ex illa: Dei enim miníster est tibi in bonum."
		]
	},
	{
		"tags":["epiphania","dies-iv","matutinum","nocturna-i","lectio","lectio-ii"],
		"datum":"Si autem malum féceris, time: non enim sine causa gládium portat. Dei enim miníster est: vindex in iram ei, qui malum agit. Ídeo necessitáte súbditi estóte non solum propter iram, sed étiam propter consciéntiam. Ídeo enim et tribúta præstátis: minístri enim Dei sunt, in hoc ipsum serviéntes. Réddite ergo ómnibus débita: cui tribútum, tribútum: cui vectígal, vectígal: cui timórem, timórem: cui honórem, honórem."
	},
	{
		"tags":["epiphania","dies-iv","matutinum","nocturna-i","lectio","lectio-iii"],
		"datum":"Némini quidquam debeátis, nisi ut ínvicem diligátis: qui enim díligit próximum, legem implévit. Nam, Non adulterábis, Non occídes, Non furáberis, Non falsum testimónium dices, Non concupísces: et si quod est áliud mandátum, in hoc verbo instaurátur: Díliges próximum tuum sicut teípsum. Diléctio próximi malum non operátur. Plenitúdo ergo legis est diléctio."
	},
	{
		"tags":["epiphania","dies-iv","matutinum","nocturna-ii","lectio","lectio-i"],
		"datum":[
			"Sermo sancti Leónis Papæ.",
			"Celebráto próximo die, quo intemeráta virgínitas humáni géneris édidit Salvatórem, Epiphaníæ nobis, dilectíssimi, veneránda festívitas dat perseverántiam gaudiórum: ut inter cognatárum solemnitátum vicína sacraménta, exsultatiónis vigor, et fervor fídei non tepéscat. Ad ómnium enim hóminum spectat salútem, quod infántia mediatóris Dei et hóminum, jam univérso declarabátur mundo, cum adhuc exíguo detinerétur oppídulo."
		]
	},
	{
		"tags":["epiphania","dies-iv","matutinum","nocturna-ii","lectio","lectio-ii"],
		"datum":"Quamvis enim Israëlíticam gentem, et ipsíus gentis unam famíliam delegísset, de qua natúram univérsæ humanitátis assúmeret: nóluit tamen intra matérnæ habitatiónis angústias ortus sui latére primórdia: sed mox ab ómnibus vóluit agnósci, qui dignátus est pro ómnibus nasci. Tribus ígitur Magis in regióne Oriéntis stella novæ claritátis appáruit, quæ illústrior céteris pulchriórque sidéribus, fácile in se intuéntium óculos animósque convérteret: ut conféstim adverterétur, non esse otiósum, quod tam insólitum videbátur."
	},
	{
		"tags":["epiphania","dies-iv","matutinum","nocturna-ii","lectio","lectio-iii"],
		"datum":"Dedit ergo aspiciéntibus intelléctum, qui prǽstitit signum: et quod fecit intélligi, fecit inquíri, et se inveniéndum óbtulit requisítus. Sequúntur tres viri supérni lúminis ductum, et prǽvii fulgóris indícium inténta contemplatióne comitántes, ad agnitiónem veritátis, grátiæ splendóre ducúntur: qui humáno sensu significátum sibi Regis ortum æstimavérunt in civitáte régia esse quæréndum. Sed qui servi suscéperat formam, et non judicáre vénerat, sed judicári, Béthlehem præelégit nativitáti, Jerosólymam passióni."
	},
	{
		"tags":["epiphania","dies-iv","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Matthǽum.",
			"Cum natus esset Jesus in Béthlehem Juda in diébus Heródis regis, ecce Magi ab Oriénte venérunt Jerosólymam, dicéntes: Ubi est qui natus est Rex Judæórum? Et réliqua.",
			"De Homilía sancti Gregórii Papæ.",
			"Magnum vero nobis áliquid Magi ínnuunt, quod in regiónem suam per áliam viam revertúntur. In eo namque quod admóniti fáciunt, nobis profécto insínuant, quid faciámus. Régio quippe nostra paradísus est: ad quam, Jesu cógnito, redíre per viam, qua vénimus, prohibémur. A regióne étenim nostra superbiéndo, inobediéndo, visibília sequéndo, cibum vétitum gustándo discéssimus: sed ad eam necésse est, ut flendo, obediéndo, visibília contemnéndo, atque appetítum carnis refrenándo redeámus."
		]
	},
	{
		"tags":["epiphania","dies-iv","matutinum","nocturna-iii","lectio","lectio-ii"],
		"datum":"Per áliam ergo viam ad regiónem nostram regrédimur: quóniam qui a paradísi gaúdiis per delectaménta discéssimus, ad hæc per laménta revocámur. Unde necésse est, fratres caríssimi, ut semper pávidi, sempérque suspécti, ponámus ante óculos cordis hinc culpas óperis, illinc judícium extrémæ districtiónis. Pensémus, quam distríctus judex véniat, qui judícium minátur, et latet: terróres peccatóribus inténtat, et tamen adhuc sústinet: et idcírco veníre cítius differt, ut minus invéniat quod condémnet."
	},
	{
		"tags":["epiphania","dies-iv","matutinum","nocturna-iii","lectio","lectio-iii"],
		"datum":"Puniámus flétibus culpas, et cum Psalmístæ voce, præveniámus fáciem ejus in confessióne. Voluptátum nos ergo fallácia nulla decípiat, nulla vana lætítia sedúcat. In próximo namque est judex, qui dixit: Væ vobis, qui ridétis nunc; quia lugébitis et flébitis. Hinc enim Sálomon ait: Risus dolóri miscébitur: et, Extréma gaúdii luctus óccupat. Hinc íterum dicit: Risum deputávi errórem, et gaúdio dixi, Quid frustra decíperis? Hinc rursus ait: Cor sapiéntium ubi tristítia est: et cor stultórum ubi lætítia."
	},
	{
		"tags":["epiphania","dies-iv","laudes","antiphona","antiphona-benedictus"],
		"src":"gregobase/11894",
		"datum":"Vídimus stellam ejus * in Oriénte, et vénimus cum munéribus adoráre Dóminum."
	},
	{
		"tags":["epiphania","dies-iv","ii-vesperae","antiphona","antiphona-magnificat"],
		"src":"gregobase/2812",
		"datum":"Interrogábat * Magos Heródes: Quod signum vidístis super natum Regem? Stellam vídimus fulgéntem, cujus splendor illúminat mundum."
	},
	{
		"tags":["epiphania","dies-v","matutinum","nocturna-i","lectio","lectio-i"],
		"datum":[
			"De Epístola ad Romános.",
			"Infírmum autem in fide assúmite, non in disceptatiónibus cogitatiónum. Álius enim credit se manducáre ómnia: qui autem infírmus est, olus mandúcet, Is qui mandúcat, non manducántem non spernat: et qui non mandúcat, manducántem non júdicet: Deus enim illum assúmpsit. Tu quis es, qui júdicas aliénum servum? Dómino suo stat, aut cadit: stabit autem: potens est enim Deus statúere illum."
		]
	},
	{
		"tags":["epiphania","dies-v","matutinum","nocturna-i","lectio","lectio-ii"],
		"datum":"Nam álius júdicat diem inter diem: álius autem júdicat omnem diem: unusquísque in suo sensu abúndet. Qui sapit diem, Dómino sapit: Et qui mandúcat, Dómino mandúcat: grátias enim agit Deo. Et qui non mandúcat, Dómino non mandúcat, et grátias agit Deo. Nemo enim nostrum sibi vivit, et nemo sibi móritur. Sive enim vívimus, Dómino vívimus: sive mórimur, Dómino mórimur. Sive ergo vívimus, sive mórimur, Dómini sumus."
	},
	{
		"tags":["epiphania","dies-v","matutinum","nocturna-i","lectio","lectio-iii"],
		"datum":"In hoc enim Christus mórtuus est, et resurréxit: ut et mortuórum et vivórum dominétur. Tu autem quid júdicas fratrem tuum? aut tu quare spernis fratrem tuum? Omnes enim stábimus ante tribúnal Christi. Scriptum est enim: Vivo ego, dicit Dóminus, quóniam mihi flectétur omne genu: et omnis lingua confitébitur Deo. Ítaque unusquísque nostrum pro se ratiónem reddet Deo. Non ergo ámplius ínvicem judicémus."
	},
	{
		"tags":["epiphania","dies-v","matutinum","nocturna-ii","lectio","lectio-i"],
		"datum":[
			"Sermo sancti Máximi Epíscopi.",
			"In hac, dilectíssimi, celebritáte, sicut relátu patérnæ traditiónis instrúimur, multíplici nobis est festivitáte lætándum. Ferunt enim, hódie Christum Dóminum nostrum vel stella duce a Géntibus adorátum; vel invitátum ad núptias, aquas in vina vertísse; vel suscépto a Joánne baptísmate, consecrásse fluénta Jordánis, suúmque simul purificásse Baptístam."
		]
	},
	{
		"tags":["epiphania","dies-v","matutinum","nocturna-ii","lectio","lectio-ii"],
		"datum":"Sed quid potíssimum præsénti hoc factum sit die, nóverit ipse qui fecit: nos tamen crédere, nec dubitáre debémus, quidquid illud est, factum esse pro nobis. Nam quod eum fulgentióris stellæ rádiis incitáti adoravére Chaldǽi, Deum verum Géntibus spes data est adorándi. Quod aquæ novo sunt órdine in vina mutátæ, novi nobis póculi prælibátum est sacraméntum. Quod autem baptizátus est Agnus Dei, regenerántis baptísmi salutáre nobis munus est dedicátum."
	},
	{
		"tags":["epiphania","dies-v","matutinum","nocturna-ii","lectio","lectio-iii"],
		"datum":"Opórtet ítaque nos, fratres, ad honórem Salvatóris nostri, cujus nativitátem débita nuper cum exsultatióne transégimus, omni cum devotióne étiam hunc virtútum ejus celebráre natálem. Et quam recte tria hæc nobis uno acta in die mystéria prædicántur, qui ineffábilis Trinitátis arcánum uno Dei sub nómine confitémur. Per hæc ergo mirácula Christus Dóminus Redémptor noster óculis se vóluit reveláre mortálium, quátenus invisíbilis ejus divínitas, quæ latébat in hómine, in ópere non latéret."
	},
	{
		"tags":["epiphania","dies-v","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Matthǽum.",
			"Cum natus esset Jesus in Béthlehem Juda in diébus Heródis regis, ecce Magi ab Oriénte venérunt Jerosólymam, dicéntes: Ubi est qui natus est Rex Judæórum? Et réliqua.",
			"Homilía sancti Hierónymi Presbýteri.",
			"Vídimus enim stellam ejus in Oriénte. Ad confusiónem Judæórum, ut nativitátem Christi a Géntibus díscerent, óritur in Oriénte stella; quam futúram, Bálaam, cujus successóres erant, vaticínio nóverant. Lege Numerórum librum. Deferúntur autem Magi stellæ indício in Judǽam, ut sacerdótes a Magis interrogáti, ubi Christus nascerétur, inexcusábiles fíerent de advéntu ejus."
		]
	},
	{
		"tags":["epiphania","dies-v","matutinum","nocturna-iii","lectio","lectio-ii"],
		"datum":"At illi dixérunt ei: In Béthlehem Judǽæ. Librariórum hic error est. Putámus enim ab Evangelísta primum éditum, sicut in ipso Hebráico légimus, Judæ, non Judǽæ. Quæ est enim aliárum géntium Béthlehem, ut ad distinctiónem ejus, hic Judǽæ ponerétur? Judæ autem idcírco scríbitur, quia est et ália Béthlehem in Galilǽa. Lege librum Jesu fílii Nave. Dénique et in ipso testimónio, quod de Michǽæ prophetía sumptum est, ita habétur: Et tu Béthlehem terra Juda."
	},
	{
		"tags":["epiphania","dies-v","matutinum","nocturna-iii","lectio","lectio-iii"],
		"datum":"Et apértis thesaúris suis, obtulérunt ei múnera, aurum, thus, et myrrham. Pulchérrime múnerum sacraménta Juvéncus Présbyter uno versículo comprehéndit: Thus, aurum, myrrham, Regíque, hominíque, Deóque dona ferunt. Et respónso accépto in somnis, ne redírent ad Heródem, per áliam viam revérsi sunt in regiónem suam. Qui múnera obtúlerant Dómino, consequénter respónsum accípiunt, non per Ángelum, sed per ipsum Dóminum: ut meritórum Joseph privilégium demonstrarétur. Revertúntur autem per áliam viam: quia infidelitáti miscéndi non erant Judæórum."
	},
	{
		"tags":["epiphania","dies-v","laudes","antiphona","antiphona-benedictus"],
		"src":"gregobase/11887",
		"datum":"Omnes natiónes * vénient a longe, portántes múnera sua, allelúja."
	},
	{
		"tags":["epiphania","dies-v","ii-vesperae","antiphona","antiphona-magnificat"],
		"src":"gregobase/2944",
		"datum":"Omnes de Saba * vénient, aurum et thus deferéntes, allelúja, allelúja."
	},
	{
		"tags":["epiphania","dies-vi","matutinum","nocturna-i","lectio","lectio-i"],
		"datum":[
			"De Epístola ad Romános.",
			"Debémus autem nos firmióres imbecillitátes infirmórum sustinére, et non nobis placére. Unusquísque vestrum próximo suo pláceat in bonum, ad ædificatiónem. Étenim Christus non sibi plácuit, sed sicut scriptum est: Impropéria improperántium tibi cecidérunt super me. Quæcúmque enim scripta sunt, ad nostram doctrínam scripta sunt: ut per patiéntiam et consolatiónem Scripturárum, spem habeámus."
		]
	},
	{
		"tags":["epiphania","dies-vi","matutinum","nocturna-i","lectio","lectio-ii"],
		"datum":"Deus autem patiéntiæ et solátii, det vobis idípsum sápere in altérutrum secúndum Jesum Christum: ut unánimes, uno ore honorificétis Deum, et Patrem Dómini nostri Jesu Christi. Propter quod suscípite ínvicem, sicut et Christus suscépit vos in honórem Dei. Dico enim Christum Jesum minístrum fuísse circumcisiónis propter veritátem Dei, ad confirmándas promissiónes patrum: Gentes autem super misericórdia honoráre Deum, sicut scriptum est: Proptérea confitébor tibi in Géntibus Dómine, et nómini tuo cantábo. Et íterum dicit: Lætámini Gentes cum plebe ejus. Et íterum: Laudáte omnes Gentes Dóminum, et magnificáte eum omnes pópuli."
	},
	{
		"tags":["epiphania","dies-vi","matutinum","nocturna-i","lectio","lectio-iii"],
		"datum":"Et rursus Isaías ait: Erit radix Jesse, et qui exsúrget régere Gentes, in eum Gentes sperábunt. Deus autem spei répleat vos omni gaúdio et pace in credéndo: ut abundétis in spe, et virtúte Spíritus sancti. Certus sum autem fratres mei et ego ipse de vobis, quóniam et ipsi pleni estis dilectióne, repléti omni sciéntia, ita ut possítis altérutrum monére. Audácius autem scripsi vobis fratres ex parte, tamquam in memóriam vos redúcens: propter grátiam, quæ data est mihi a Deo, ut sim miníster Christi Jesu in Géntibus: sanctíficans Evangélium Dei, ut fiat oblátio Géntium accépta, et sanctificáta in Spíritu sancto."
	},
	{
		"tags":["epiphania","dies-vi","matutinum","nocturna-ii","lectio","lectio-i"],
		"datum":[
			"Sermo sancti Fulgéntii Epíscopi.",
			"Ipse Deus, qui sibi in véteri testaménto primítias offérri mandávit, homo natus Géntium primítias suo cúlti dedicávit. Pastóres fuérunt primítiæ Judæórum: Magi facti sunt primítiæ Géntium. Illi de próximo addúcti, isti de longínquo redúcti. Ubi est, ínquiunt, qui natus est Rex Judæórum? De Heróde rege Judæórum fílii jam fúerant nati. Archeláus natus est in palátio, Christus in diversório. Archeláus natus, est in lecto argénteo pósitus, Christus autem natus, in præsépio est brevíssimo collocátus: et tamen ille natus in palátio contémnitur, iste natus in diversório quǽritur: ille a Magis nullátenus nominátur, iste invéntus supplíciter adorátur."
		]
	},
	{
		"tags":["epiphania","dies-vi","matutinum","nocturna-ii","lectio","lectio-ii"],
		"datum":"Quis est iste Rex Judæórum? Pauper et dives, húmilis et sublímis. Quis est iste Rex Judæórum, qui portátur ut párvulus, adorátur ut Deus? parvus in præsépio, imménsus in cœlo: vilis in pannis, pretiósus in stellis. Quid est quod sic turbáris Heródes? Rex iste, qui natus est, non venit reges pugnándo superáre, sed moriéndo mirabíliter subjugáre. Nec ídeo natus est, ut tibi succédat, sed ut in eum mundus fidéliter credat. Venit ergo, non ut pugnet vivus, sed ut triúmphet occísus."
	},
	{
		"tags":["epiphania","dies-vi","matutinum","nocturna-ii","lectio","lectio-iii"],
		"datum":"Puer iste, qui nunc a Magis dícitur Rex Judæórum, idem Creátor est, et Dóminus Angelórum. Quaprópter cujus times infántium nascéntis, magis timére debes omnipoténtiam judicántis. Noli eum timére regni tui successórem, sed time infidelitátis tuæ justíssimum damnatórem. Ite, inquit, et renuntiáte mihi, ut et ego véniens adórem eum. O callíditas ficta, o incredúlitas ímpia, o nequítia fraudulénta! Sanguis Innocéntium, quem crudéliter effudísti, attestátur quid de hoc púero voluísti."
	},
	{
		"tags":["epiphania","dies-vi","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Matthǽum.",
			"Cum natus esset Jesus in Béthlehem Juda in diébus Heródis regis, ecce Magi ab Oriénte venérunt Jerosólymam, dicéntes: Ubi est qui natus est Rex Judæórum? Et réliqua.",
			"Homilía sancti Ambrósii Epíscopi.",
			"Quæ sunt ista veræ fídei múnera? Aurum Regi, thus Deo, myrrha defúncto. Áliud enim Regis insígne, áliud divínæ sacraméntum potestátis, áliud honor est sepultúræ, quæ non corrúmpat corpus mórtui, sed resérvet. Nos quoque, qui hæc audímus, et légimus, de thesaúris nostris tália, fratres, múnera proferámus. Habémus enim thesaúrum in vasis fictílibus. Si ígitur in teípso quod es, non ex te debes æstimáre, sed ex Christo: quanto magis in Christo non tua debes æstimáre, sed Christi?"
		]
	},
	{
		"tags":["epiphania","dies-vi","matutinum","nocturna-iii","lectio","lectio-ii"],
		"datum":"Ergo Magi de thesaúris suis ófferunt múnera. Vultis scire quam bonum méritum hábeant? Stella ab his vidétur: ubi Heródes est, non vidétur: ubi Christus est, rursus vidétur, et viam demónstrat. Ergo stella hæc via est, et via Christus: quia secúndum incarnatiónis mystérium Christus est stella. Oriétur enim stella ex Jacob, et exsúrget homo ex Ísraël. Dénique ubi Christus, et stella est. Ipse enim est stella spléndida, et matutína. Sua ígitur ipse luce se signat."
	},
	{
		"tags":["epiphania","dies-vi","matutinum","nocturna-iii","lectio","lectio-iii"],
		"datum":"Áccipe áliud documéntum. Ália venérunt via Magi, ália rédeunt. Qui enim Christum víderant, Christum intelléxerant; melióres útique, quam vénerant, revertúntur. Duæ quippe sunt viæ: una, quæ ducit ad intéritum; ália, quæ ducit ad regnum. Illa peccatórum est, quæ ducit ad Heródem: hæc Christus est, qua redítur ad pátriam. Hic enim temporális est incolátus, sicut scriptum est: Multum íncola facta est ánima mea."
	},
	{
		"tags":["epiphania","dies-vi","laudes","antiphona","antiphona-benedictus"],
		"src":"gregobase/11968",
		"datum":"Vénient ad te, * qui detrahébant tibi, et adorábunt vestígia pedum tuórum."
	},
	{
		"tags":["epiphania","dies-vi","ii-vesperae","antiphona","antiphona-magnificat"],
		"src":"gregobase/1960",
		"datum":"Admóniti Magi * in somnis, per áliam viam revérsi sunt in regiónem suam."
	},
	{
		"tags":["epiphania","dominica-infra-octavam","capitulum"],
		"datum":"Fratres: Óbsecro vos per misericórdiam Dei, + ut exhibeátis córpora vestra hóstiam vivéntem, sanctam, Deo placéntem, * rationábile obséquium vestrum."
	},
	{
		"tags":[
			["epiphania","dominica-infra-octavam","i-vesperae","antiphona","antiphona-magnificat"],
			["epiphania","dominica-infra-octavam","laudes","antiphona","antiphona-benedictus"]
		],
		"src":"gregobase/2342",
		"datum":"Remánsit * puer Jesus in Jerúsalem, et non cognovérunt paréntes ejus, existimántes illum esse in comitátu: et requirébant eum inter cognátos et notos."
	},
	{
		"tags":["epiphania","dominica-infra-octavam","collecta"],
		"reference":["hebdomada-i-epiphaniae","collecta"]
	},
	{
		"tags":["epiphania","dominica-infra-octavam","collecta","terminatio"],
		"reference":["hebdomada-i-epiphaniae","collecta","terminatio"]
	},
	{
		"tags":["epiphania","infra-octavam","commemoratio","versiculus"],
		"datum":["V. Omnes de Saba vénient, allelúja.","R. Aurum et thus deferéntes, allelúja."]
	},
	{
		"tags":["epiphania","infra-octavam","commemoratio","versiculus","versiculus-alius"],
		"datum":["V. Adoráte Deum, allelúja.","R. Omnes Ángeli ejus, allelúja."]
	},
	{
		"tags":["epiphania","dominica-infra-octavam","translatum","matutinum","nocturna-i","lectio","lectio-i"],
		"datum":[
			"De Epístola ad Romános.",
			"Comméndo autem vobis Phœben sorórem nostram, quæ est in ministério Ecclésiæ, quæ est in Cenchris: ut eam suscipiátis in Dómino digne sanctis: et assistátis ei in quocúmque negótio vestri indigúerit: étenim ipsa quoque ástitit multis, et mihi ipsi. Salutáte Priscam et Áquilam adjutóres meos in Christo Jesu; (qui pro ánima mea suas cervíces supposuérunt: quibus non solus ego grátias ago, sed et cunctæ Ecclésiæ Géntium) et domésticam Ecclésiam eórum."
		]
	},
	{
		"tags":["epiphania","dominica-infra-octavam","matutinum","nocturna-i","lectio"],
		"datum":[["hebdomada-i-epiphaniae","dominica","lectio"]]
	},
	{
		"tags":["epiphania","dominica-infra-octavam","translatum","matutinum","nocturna-i","lectio","lectio-ii"],
		"datum":"Rogo autem vos fratres, ut observétis eos, qui dissensiónes et offendícula præter doctrínam, quam vos didicístis, fáciunt, et declináte ab illis. Hujuscémodi enim Christo Dómino nostro non sérviunt, sed suo ventri: et per dulces sermónes, et benedictiónes sedúcunt corda innocéntium. Vestra enim obediéntia in omnem locum divulgáta est. Gaúdeo ígitur in vobis. Sed volo vos sapiéntes esse in bono, et símplices in malo."
	},
	{
		"tags":["epiphania","dominica-infra-octavam","translatum","matutinum","nocturna-i","lectio","lectio-iii"],
		"datum":"Salútat vos Timótheus adjútor meus, et Lúcius, et Jason, et Sosípater cognáti mei. Salúto vos ego Tértius, qui scripsi epístolam, in Dómino. Salútat vos Cajus hospes meus, et univérsa Ecclésia. Salútat vos Erástus arcárius civitátis, et Quartus frater. Grátia Dómini nostri Jesu Christi cum ómnibus vobis. Amen."
	},
	{
		"tags":["epiphania","dominica-infra-octavam","matutinum","nocturna-ii","lectio","lectio-i"],
		"datum":[
			"Sermo sancti Leónis Papæ.",
			"Justum et rationábile, dilectíssimi, veræ pietátis obséquium est, in diébus, qui divínæ ópera misericórdiæ protestántur, toto corde gaudére, et honorífice ea, quæ ad salútem nostram gesta sunt, celebráre, vocánte nos ad hanc devotiónem ipsa recurréntium témporum lege, quæ nobis post diem, in quo coætérnus Patri Fílius Dei natus ex Vírgine est, brevi intervállo Epiphaníæ íntulit festum, ex apparitióne Dómini consecrátum."
		]
	},
	{
		"tags":["epiphania","dominica-infra-octavam","matutinum","nocturna-ii","lectio","lectio-ii"],
		"datum":"In quo fídei nostræ magnum præsídium providéntia divína constítuit: ut, dum solémni veneratióne recólitur adoráta in exórdiis suis Salvatóris infántia, per ipsa originália documénta probarétur veri hóminis in Christo orta natúra. Hoc enim est, quod justíficat ímpios: hoc est, quod ex peccatóribus facit sanctos, si in uno eodémque Dómino nostro Jesu Christo et vera Déitas, et vera credátur humánitas: Déitas, qua ante ómnia sǽcula in forma Dei æquális est Patri: humánitas, qua novíssimis diébus in forma servi unítus est hómini."
	},
	{
		"tags":["epiphania","dominica-infra-octavam","matutinum","nocturna-ii","lectio","lectio-iii"],
		"datum":"Ad roborándum ergo hanc fidem, quæ contra omnes pronuntiabátur erróres, ex magna gestum est divíni pietáte consílii, ut gens in longínqua Orientális plagæ regióne consístens, quæ spectandórum síderum arte pollébat, signum nati púeri, qui supra omnem Ísraël esset regnatúrus, accíperet. Nova étenim cláritas apud Magos stellæ illustrióris appáruit, et intuéntium ánimos ita admiratióne sui splendóris implévit, ut nequáquam sibi créderent negligéndum, quod tanto nuntiabátur indício."
	},
	{
		"tags":["epiphania","dominica-infra-octavam","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Lucam.",
			"Cum factus esset Jesus annórum duódecim, ascendéntibus illis Jerosólymam secúndum consuetúdinem diéi festi, consummatísque diébus, cum redírent, remánsit puer Jesus in Jerúsalem. Et réliqua.",
			"Homilía sancti Ambrósii Epíscopi.",
			"A duodécimo anno, ut légimus, Domínicæ súmitur disputatiónis exórdium. Hic enim prædicándæ fídei evangelizántium númerus debebátur. Nec otióse ímmemor suórum secúndum carnem paréntum, qui secúndum carnem útique sapiéntia Dei implebátur et grátia, post tríduum reperítur in templo: ut esset indício, quia post tríduum triumphális illíus passiónis, in sede cœlésti, et honóre divíno, fídei nostræ se suscitátus offérret, qui mórtuus credebátur."
		]
	},
	{
		"tags":["epiphania","dominica-infra-octavam","matutinum","nocturna-iii","lectio","lectio-ii"],
		"datum":"Quid est quod me quærebátis? Duæ sunt in Christo generatiónes: una est patérna, matérna áltera. Patérna illa divínior; matérna vero, quæ in nostrum labórem usúmque descéndit. Et ídeo quæ supra natúram, supra ætátem, supra consuetúdinem fiunt, non humánis assignánda virtútibus, sed divínis referénda sunt potestátibus. Álibi eum ad ministérium mater impéllit, hic mater argúitur, quia adhuc quæ humána sunt, éxigat. Sed cum hic duódecim describátur annórum, illic discípulos habére dicátur; vides matrem didicísse a fílio, ne exígeret a validióre ministérium, quæ stupébat in junióre miráculum."
	},
	{
		"tags":["epiphania","dominica-infra-octavam","matutinum","nocturna-iii","lectio","lectio-iii"],
		"datum":"Et venit Názareth, et erat súbditus illis. Quid enim magíster virtútis, nisi offícium pietátis impléret? Et mirámur, si Patri defert, qui súbditur matri? Non útique infirmitátis, sed pietátis ista subjéctio est: attóllat licet sævis emíssus látebris cóluber perfídiæ caput, et serpentínis évomat venéna pectóribus. Cum dicit se Fílius missum, majórem hæréticus appéllet Patrem, ut imperféctum Fílium dicat, qui potest habére majórem: ut aliénis auxíliis ásserat eum, qui míttitur, indigére. Numquid et humáno egébat auxílio, ut matérno servíret império?"
	},
	{
		"tags":["epiphania","dominica-infra-octavam","sexta","capitulum"],
		"datum":"Dico enim per grátiam quæ data est mihi, ómnibus qui sunt inter vos: + Non plus sápere quam opórtet sápere, * sed sápere ad sobrietátem."
	},
	{
		"tags":["epiphania","dominica-infra-octavam","nona","capitulum"],
		"datum":"Sicut enim in uno córpore multa membra habémus, ómnia autem membra non eúmdem actum habent: + ita multi unum corpus sumus in Christo, * sínguli autem alter altérius membra in Christo Jesu Dómino nostro."
	},
	{
		"tags":["epiphania","dominica-infra-octavam","ii-vesperae","antiphona","antiphona-magnificat"],
		"src":"gregobase/2418",
		"datum":"Fili, quid fecísti * nobis sic? Ego et pater tuus doléntes quærebámus te. Quid est quod me quærebátis? nesciebátis quia in iis, quæ Patris mei sunt, opórtet me esse?"
	},
	{
		"tags":["epiphania","dies-octava","collecta"],
		"terminatio":[["terminatio","qui-tecum-vivit"]],
		"datum":"Deus, cujus Unigénitus in substántia nostræ carnis appáruit: præsta quǽsumus; ut per eum, quem símilem nobis foris agnóvimus, intus reformári mereámur:"
	},
	{
		"tags":["epiphania","dies-octava","matutinum","nocturna-ii","lectio","lectio-i"],
		"datum":[
			"Sermo sancti Gregórii Nazianzéni.",
			"Non possum cohibére lætítiæ voluptátem, sed mente extóllor, et affícior: et própriæ pusillitátis oblítus, offícium magni Joánnis, imo pótius famulátum subíre conténdo, ac géstio: et licet non sim præcúrsor, de erémo tamen vénio. Christus ergo illuminátur, imo pótius fulgóre suo nos illúminat: Christus baptizátur, simul et nos descendámus, ut cum ipso páriter ascendámus."
		]
	},
	{
		"tags":["epiphania","dies-octava","matutinum","nocturna-ii","lectio","lectio-ii"],
		"datum":"Joánnes baptízat, et accédit Jesus, sanctíficans quidem et ipsum, qui baptízat, præcípue tamen ut et véterem Adam sepéliat in aquis, et ante ómnia, ut per hæc sanctificéntur aquæ Jordánis: ut sicut erat spíritus et caro, ita et his, qui baptizándi erant, in spíritu et aqua sanctificatiónis succéssio traderétur. Non súscipit Baptísta, conténdit Jesus. Ego, inquit, opus hábeo a te baptizári. Lucérna dicit ad Solem, et vox lóquitur ad Verbum."
	},
	{
		"tags":["epiphania","dies-octava","matutinum","nocturna-ii","lectio","lectio-iii"],
		"datum":"Ascéndit Jesus de aqua, secum quodámmodo demérsum edúcens et élevans mundum: et vidit non dívidi cœlum, sed aperíri, quod sibi ac nobis post se aliquándo Adam ille conclúserat; sicut et ígneo gládio paradísus fúerat conclúsus. Spíritus sanctus testimónium pérhibet: simília namque sibi ipsa concúrrunt. De cœlo testimónium defértur: inde enim erat ille, cui testimónium perhibétur."
	},
	{
		"tags":["epiphania","dies-octava","matutinum","nocturna-iii","lectio","lectio-i"],
		"datum":[
			"Léctio sancti Evangélii secúndum Joánnem.",
			"In illo témpore: Vidit Joánnes Jesum veniéntem ad se, et ait: Ecce Agnus Dei, ecce qui tollit peccátum mundi. Et réliqua.",
			"Homilía sancti Augustíni Epíscopi.",
			"Ántequam veníret Dóminus ut baptizarétur a Joánne in Jordáne, nóverat eum illis vócibus, ubi ait: Tu ad me venis baptizári? ego a te débeo baptizári. Sed ecce Dóminum nóverat, nóverat Fílium Dei. Unde probámus quod jam nóverat, quia ipse baptizáret in Spíritu sancto? Ántequam veníret ad flúvium, cum multi ad Joánnem cúrrerent baptizári, ait illis: Ego quidem baptízo vos in aqua: qui autem post me venit, major me est: cujus non sum dignus corrígiam calceaménti sólvere: ipse vos baptizábit in Spíritu sancto, et igni. Jam et hoc nóverat."
		]
	},
	{
		"tags":["epiphania","dies-octava","matutinum","nocturna-iii","lectio","lectio-ii"],
		"datum":"Quid ergo per colúmbam dídicit, ne mendax póstea inveniátur, (quod avértat a nobis Deus opinári) nisi quamdam proprietátem in Christo talem futúram, ut quamvis multi minístri baptizatúri essent, sive justi, sive injústi, non tribuerétur sánctitas baptísmi, nisi illi, super quem descéndit colúmba, de quo dictum est: Hic est qui baptízat in Spíritu sancto? Petrus baptízet, hic est qui baptízat: Paulus baptízet, hic est qui baptízat: Judas baptízet, hic est qui baptízat. Nam si pro diversitáte meritórum baptísma sanctum est: quia divérsa sunt mérita, divérsa erunt baptísmata: et tanto quisque áliquid mélius putátur accípere, quanto a melióre vidétur accepísse."
	},
	{
		"tags":["epiphania","dies-octava","matutinum","nocturna-iii","lectio","lectio-iii"],
		"datum":"Ipsi sancti, (intellígite fratres) boni pertinéntes ad colúmbam, pertinéntes ad sortem civitátis illíus Jerúsalem, ipsi boni in Ecclésia, de quibus dicit Apóstolus: Novit Dóminus qui sunt ejus; diversárum gratiárum sunt, non omnes pária mérita habent. Sunt álii áliis sanctióres, sunt álii áliis melióres. Quare ergo si unus ab illo, verbi grátia, justo, sancto baptizétur, álius ab álio inferióris mériti apud Deum, inferióris gradus, inferióris continéntiæ, inferióris vitæ; unum tamen et par et æquále est quod accepérunt, nisi quia hic est, qui baptízat?"
	}
]
