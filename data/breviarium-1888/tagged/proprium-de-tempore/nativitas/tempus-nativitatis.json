[
	{
		"tags":["tempus-nativitatis","prima","hymnus"],
		"src":"gregobase/19628",
		"datum":[
			"Jam lucis orto sídere/Deum precémur súpplices,/Ut in diúrnis áctibus/Nos servet a nocéntibus.",
			"Linguam refrǽnans témperet,/Ne litis horror ínsonet:/Visum fovéndo cóntegat,/Ne vanitátes haúriat.",
			"Sint pura cordis íntima,/Absístat et vecórdia:/Carnis terat supérbiam/Potus cibíque párcitas.",
			"Ut cum dies abscésserit,/Noctémque sors redúxerit,/Mundi per abstinéntiam/Ipsi canámus glóriam.",
			"Jesu, tibi sit glória,/Qui natus es de Vírgine,/Cum Patre, et almo Spíritu,/In sempitérna sǽcula.","Amen."
		]
	},
	{
		"tags":["tempus-nativitatis","tertia","hymnus"],
		"src":"gregobase/19629",
		"datum":[
			"Nunc sancte nobis Spíritus,/Unum Patri cum Fílio,/Dignáre promptus íngeri/Nostro refúsus péctori.",
			"Os, lingua, mens, sensus, vigor/Confessiónem pérsonent,/Flamméscat igne cáritas,/Accéndat ardor próximos.",
			"Jesu, tibi sit glória,/Qui natus es de Vírgine,/Cum Patre, et almo Spíritu,/In sempitérna sǽcula.","Amen."
		]
	},
	{
		"tags":["tempus-nativitatis","sexta","hymnus"],
		"src":"gregobase/19630",
		"datum":[
			"Rector potens, verax Deus,/Qui témperas rerum vices,/Splendóre mane illúminas,/Et ígnibus merídiem:",
			"Exstíngue flammas lítium,/Aufer calórem nóxium,/Confer salútem córporum,/Verámque pacem córdium.",
			"Jesu, tibi sit glória,/Qui natus es de Vírgine,/Cum Patre, et almo Spíritu,/In sempitérna sǽcula.","Amen."
		]
	},
	{
		"tags":["tempus-nativitatis","nona","hymnus"],
		"src":"gregobase/19631",
		"datum":[
			"Rerum Deus tenax vigor,/Immótus in te pérmanens,/Lucis diúrnæ témpora/Succéssibus detérminans:",
			"Largíre lumen véspere,/Quo vita nusquam décidat,/Sed prǽmium mortis sacræ/Perénnis instet glória.",
			"Jesu, tibi sit glória,/Qui natus es de Vírgine,/Cum Patre, et almo Spíritu,/In sempitérna sǽcula.","Amen."
		]
	}
]
