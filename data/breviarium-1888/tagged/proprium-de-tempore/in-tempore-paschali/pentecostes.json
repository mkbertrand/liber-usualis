[
	{
		"tags":["pentecostes","festum","nomen"],
		"datum":"In Festo Pentecostes"
	},
	{
		"tags":["pentecostes","infra-octavam","basis-nominis"],
		"datum":"Pentecostes"
	},
	{
		"tags":["pentecostes","antiphona","antiphona-i"],
		"src":"gregobase/19943",
		"datum":"Cum compleréntur * dies Pentecóstes, erant omnes páriter in eódem loco, allelúja."
	},
	{
		"tags":["pentecostes","i-vesperae","psalmus"],
		"datum":[["apostolus","i-vesperae","vesperae","psalmus"]]
	},
	{
		"tags":["pentecostes","antiphona","antiphona-ii"],
		"src":"gregobase/2393",
		"datum":"Spíritus Dómini * replévit orbem terrárum, allelúja."
	},
	{
		"tags":["pentecostes","antiphona","antiphona-iii"],
		"src":"gregobase/2527",
		"datum":"Repléti sunt omnes * Spíritu sancto, et cœpérunt loqui, allelúja, allelúja."
	},
	{
		"tags":["pentecostes","antiphona","antiphona-iv"],
		"src":"gregobase/2550",
		"datum":"Fontes, et ómnia * quæ movéntur in aquis, hymnum dícite Deo, allelúja."
	},
	{
		"tags":["pentecostes","antiphona","antiphona-v"],
		"src":"gregobase/2311",
		"datum":"Loquebántur * váriis linguis Apóstoli magnália Dei, allelúja, allelúja, allelúja."
	},
	{
		"tags":["pentecostes","capitulum"],
		"datum":"Cum compleréntur dies Pentecóstes, erant omnes discípuli páriter in eódem loco: + et factus est repénte de cœlo sonus, tamquam adveniéntis spíritus veheméntis, * et replévit totam domum, ubi erant sedéntes."
	},
	{
		"tags":[
			["pentecostes","vesperae","hymnus"],
			["pentecostes","tertia","hymnus"]
		],
		"src":"gregobase/2923",
		"datum":[
			"Veni Creátor Spíritus,/Mentes tuórum vísita,/Imple supérna grátia,/Quæ tu creásti péctora.",
			"Qui díceris Paráclitus,/Altíssimi donum Dei,/Fons vivus, ignis, cáritas./Et spiritális únctio.",
			"Tu septifórmis múnere,/Dígitus patérnæ déxteræ,/Tu rite promíssum Patris,/Sermóne ditans gúttura.",
			"Accénde lumen sénsibus:/Infúnde amórem córdibus:/Infírma nostri córporis/Virtúte firmans pérpeti.",
			"Hostem repéllas lóngius,/Pacémque dones prótinus:/Ductóre sic te prǽvio/Vitémus omne nóxium.",
			"Per te sciámus da Patrem,/Noscámus atque Fílium,/Teque utriúsque Spíritum/Credámus omne témpore.",
			"Deo Patri sit glória,/Et Fílio, qui a mórtuis/Surréxit, ac Paráclito,/In sæculórum sǽcula.","Amen."
		]
	},
	{
		"tags":[
			["pentecostes","i-vesperae","versiculus"],
			["pentecostes","laudes","versiculus"],
			["pentecostes","feria-iv","matutinum","versiculus"],
			["pentecostes","sabbatum","matutinum","versiculus"]
		],
		"datum":["V. Repléti sunt omnes Spíritu sancto, allelúja.","R. Et cœpérunt loqui, allelúja."]
	},
	{
		"tags":["pentecostes","i-vesperae","antiphona","antiphona-magnificat"],
		"src":"gregobase/3003",
		"datum":"Non vos relínquam * órphanos, allelúja: vado et vénio ad vos, allelúja: et gaudébit cor vestrum, allelúja."
	},
	{
		"tags":["pentecostes","festum","collecta"],
		"datum":"Deus, qui hodiérna die corda fidélium sancti Spíritus illustratióne docuísti: + da nobis in eódem Spíritu recta sápere, * et de ejus semper consolatióne gaudére.",
		"terminatio":[["terminatio","per-dominum-ejusdem-spiritus"]]
	},
	{
		"tags":["pentecostes","matutinum","antiphona","antiphona-invitatorium"],
		"src":"nocturnale/P7I",
		"datum":"Allelúja, Spíritus Dómini replévit orbem terrárum: * Veníte adorémus, allelúja."
	},
	{
		"tags":["pentecostes","matutinum","hymnus"],
		"src":"nocturnale/P7H",
		"datum":[
			"Jam Christus astra ascénderat,/Revérsus unde vénerat,/Patris fruéndum múnere/Sanctum datúrus Spíritum.",
			"Solémnis urgébat dies,/Quo mýstico septémplici/Orbis volútus sépties,/Signat beáta témpora.",
			"Cum lucis hora tértia/Repénte mundus íntonat,/Apóstolis orántibus/Deum veníre núntiat.",
			"De Patris ergo lúmine/Decórus ignis almus est,/Qui fida Christi péctora/Calóre Verbi cómpleat.",
			"Impléta gaudent víscera,/Affláta sancto Spíritu,/Vocésque divérsas sonant,/Fantur Dei magnália.",
			"Notíque cunctis Géntibus,/Græcis, Latínis, Bárbaris,/Simúlque demirántibus,/Linguis loquúntur ómnium.",
			"Judǽa tunc incrédula,/Vesána torvo spíritu,/Madére musto sóbrios/Christi fidéles íncrepat.",
			"Sed éditis miráculis/Occúrrit, et docet Petrus,/Falsum profári pérfidos,/Joéle teste cómprobans.",
			"Deo Patri sit glória,/Et Fílio, qui a mórtuis/Surréxit, ac Paráclito,/In sæculórum sǽcula.","Amen."
		]
	},
	{
		"tags":["pentecostes","matutinum","nocturnae"],
		"datum":[
			["matutinum","nocturna","tres-psalmi","tres-antiphonae","te-deum"]
		]
	},
	{
		"tags":["pentecostes","matutinum","antiphona","antiphona-i"],
		"src":"nocturnale/P7A1",
		"datum":"Factus est * repénte de cœlo sonus adveniéntis spíritus veheméntis, allelúja, allelúja."
	},
	{
		"tags":["pentecostes","matutinum","psalmus-i"],
		"datum":[["/psalmi/psalmus-xlvii,gloria"]]
	},
	{
		"tags":["pentecostes","matutinum","antiphona","antiphona-ii"],
		"src":"nocturnale/P7A2",
		"datum":"Confírma hoc Deus, * quod operátus es in nobis: a templo sancto tuo, quod est in Jerúsalem, allelúja, allelúja."
	},
	{
		"tags":["pentecostes","matutinum","psalmus-ii"],
		"datum":[["/psalmi/psalmus-lxvii,gloria"]]
	},
	{
		"tags":["pentecostes","matutinum","antiphona","antiphona-iii"],
		"src":"nocturnale/P7A3",
		"datum":"Emítte Spíritum tuum, * et creabúntur: et renovábis fáciem terræ, allelúja, allelúja."
	},
	{
		"tags":["pentecostes","matutinum","psalmus-iii"],
		"datum":[["/psalmi/psalmus-ciii,gloria"]]
	},
	{
		"tags":[
			["pentecostes","festum","matutinum","versiculus"],
			["pentecostes","feria-ii","matutinum","versiculus"],
			["pentecostes","feria-v","matutinum","versiculus"]
		],
		"datum":["V. Spíritus Dómini replévit orbem terrárum, allelúja.","R. Et hoc quod cóntinet ómnia, sciéntiam habet vocis, allelúja."]
	},
	{
		"tags":["pentecostes","matutinum","benedictio"],
		"datum":[["matutinum","evangelica-lectio","benedictio"]]
	},
	{
		"tags":["pentecostes","festum","matutinum","lectio","lectio-i"],
		"datum":[
			"Léctio sancti Evangélii secúndum Joánnem.",
			"In illo témpore: Dixit Jesus discípulis suis: Si quis díligit me, sermónem meum servábit, et Pater meus díliget eum, et ad eum veniémus, et mansiónem apud eum faciémus. Et réliqua.",
			"Homilía sancti Gregórii Papæ.",
			"Libet, fratres caríssimi, evangélicæ verba lectiónis sub brevitáte transcúrrere, ut post diútius líceat in contemplatióne tantæ solemnitátis immorári. Hódie namque Spíritus sanctus repentíno sónitu super discípulos venit, mentésque carnálium in sui amórem permutávit, et foris apparéntibus linguis ígneis, intus facta sunt corda flammántia: quia dum Deum in ignis visióne suscepérunt, per amórem suáviter arsérunt. Ipse namque Spíritus sanctus amor est: unde et Joánnes dicit: Deus cáritas est. Qui ergo mente íntegra Deum desíderat, profécto jam habet, quem amat. Neque enim quisquam posset Deum dilígere, si eum quem díligit, non habéret."
		]
	},
	{
		"tags":["pentecostes","festum","matutinum","responsorium","responsorium-i"],
		"src":"nocturnale/P7R1",
		"incipit":"Cum compleréntur dies Pentecóstes, erant omnes páriter in eódem loco, allelúja: et súbito factus est sonus de cœlo, allelúja,",
		"responsum":"Tamquam spíritus veheméntis, et replévit totam domum, allelúja, allelúja",
		"versus":"Dum ergo essent in unum discípuli congregáti propter metum Judæórum, sonus repénte de cœlo venit super eos."
	},
	{
		"tags":["pentecostes","festum","matutinum","lectio","lectio-ii"],
		"datum":"Sed ecce, si unusquísque vestrum requirátur, an díligat Deum: tota fidúcia, et secúra mente respóndet, Díligo. In ipso autem lectiónis exórdio audístis quid Véritas dicit: Si quis díligit me, sermónem meum servábit. Probátio ergo dilectiónis, exhibítio est óperis. Hinc in epístola sua idem Joánnes dicit: Qui dicit, Díligo Deum, et mandáta ejus non custódit, mendax est. Vere étenim Deum dilígimus et mandáta ejus custodímus, si nos a nostris voluptátibus coarctámus. Nam qui adhuc per illícita desidéria díffluit, profécto Deum non amat: quia ei in sua voluntáte contradícit."
	},
	{
		"tags":[
			["pentecostes","festum","matutinum","responsorium","responsorium-ii"],
			["pentecostes","sabbatum","matutinum","responsorium","responsorium-i"]
		],
		"src":"nocturnale/P7R2",
		"incipit":"Repléti sunt omnes Spíritu sancto: et cœpérunt loqui, prout Spíritus sanctus dabat éloqui illis:",
		"responsum":"Et convénit multitúdo dicéntium, allelúja.",
		"versus":"Loquebántur váriis linguis Apóstoli magnália Dei."
	},
	{
		"tags":["pentecostes","festum","matutinum","lectio","lectio-iii"],
		"datum":"Et Pater meus díliget eum, et ad eum veniémus, et mansiónem apud eum faciémus. Pensáte, fratres caríssimi, quanta sit ista dígnitas, habére in cordis hospítio advéntum Dei. Certe si domum nostram quisquam dives, aut prǽpotens amícus intráret, omni festinántia domus tota mundarétur, ne quid fortásse esset quod óculos amíci intrántis offénderet. Tergat ergo sordes pravi óperis, qui Deo prǽparat domum mentis. Sed vidéte quid Véritas dicat: Veniémus, et mansiónem apud eum faciémus. In quorúmdam étenim corda venit, et mansiónem non facit: quia per compunctiónem quidem Dei respéctum percípiunt, sed tentatiónis témpore hoc ipsum quo compúncti fúerant, obliviscúntur: sicque ad perpetránda peccáta rédeunt, ac si hæc mínime planxíssent."
	},
	{
		"tags":["pentecostes","laudes","hymnus"],
		"src":"gregobase/2926",
		"datum":[
			"Beáta nobis gaúdia/Anni redúxit órbita,/Cum Spíritus Paráclitus/Illápsus est Apóstolis.",
			"Ignis vibránte lúmine/Linguæ figúram détulit,/Verbis ut essent próflui,/Et caritáte férvidi.",
			"Linguis loquúntur ómnium,/Turbæ pavent Gentílium:/Musto madére députant,/Quos Spíritus repléverat.",
			"Patráta sunt hæc mýstice,/Paschæ perácto témpore,/Sacro diérum círculo,/Quo lege fit remíssio.",
			"Te nunc Deus piíssime/Vultu precámur cérnuo,/Illápsa nobis cœlitus/Largíre dona Spíritus.",
			"Dudum sacráta péctora/Tua replésti grátia:/Dimítte nostra crímina,/Et da quiéta témpora.",
			"Deo Patri sit glória,/Et Fílio, qui a mórtuis/Surréxit, ac Paráclito,/In sæculórum sǽcula.","Amen."
		]
	},
	{
		"tags":["pentecostes","festum","laudes","antiphona","antiphona-benedictus"],
		"src":"gregobase/2375",
		"datum":"Accípite * Spíritum sanctum: quorum remiséritis peccáta, remittúntur eis, allelúja."
	},
	{
		"tags":["pentecostes","tertia","responsorium-breve"],
		"incipit":"Spíritus Dómini replévit orbem terrárum",
		"responsum":"Allelúja, allelúja.",
		"versus":"Et hoc quod cóntinet ómnia, sciéntiam habet vocis."
	},
	{
		"tags":[
			["pentecostes","tertia","versiculus"],
			["pentecostes","feria-iii","matutinum","versiculus"],
			["pentecostes","feria-vi","matutinum","versiculus"]
		],
		"datum":["V. Spíritus Paráclitus, allelúja.","R. Docébit vos ómnia, allelúja."]
	},
	{
		"tags":["pentecostes","sexta","capitulum"],
		"datum":"Facta autem hac voce, convénit multitúdo, + et mente confúsa est, * quóniam audiébat unusquísque lingua sua illos loquéntes."
	},
	{
		"tags":["pentecostes","sexta","responsorium-breve"],
		"incipit":"Spíritus Paráclitus",
		"responsum":"Allelúja, allelúja.",
		"versus":"Docébit vos ómnia."
	},
	{
		"tags":["pentecostes","sexta","versiculus"],
		"datum":["V. Repléti sunt omnes Spíritu sancto, allelúja.","R. Et cœpérunt loqui, allelúja."]
	},
	{
		"tags":["pentecostes","nona","capitulum"],
		"datum":"Judǽi quoque, et Prosélyti, Cretes, et Árabes: + audívimus eos loquéntes nostris linguis * magnália Dei."
	},
	{
		"tags":["pentecostes","nona","responsorium-breve"],
		"incipit":"Repléti sunt omnes Spíritu sancto",
		"responsum":"Allelúja, allelúja.",
		"versus":"Et cœpérunt loqui."
	},
	{
		"tags":[
			["pentecostes","nona","versiculus"],
			["pentecostes","ii-vesperae","versiculus"]
		],
		"datum":["V. Loquebántur váriis linguis Apóstoli, allelúja.","R. Magnália Dei, allelúja."]
	},
	{
		"tags":["pentecostes","ii-vesperae","psalmus"],
		"datum":[["dominica","ii-vesperae","vesperae","psalmus"]]
	},
	{
		"tags":["pentecostes","festum","ii-vesperae","antiphona","antiphona-magnificat"],
		"src":"gregobase/2249",
		"datum":"Hódie * compléti sunt dies Pentecóstes, allelúja: hódie Spíritus sanctus in igne discípulis appáruit, et tríbuit eis charísmatum dona: misit eos in univérsum mundum prædicáre, et testificári: qui credíderit, et baptizátus fúerit, salvus erit, allelúja."
	},
	{
		"tags":["pentecostes","feria-ii","matutinum","lectio","lectio-i"],
		"datum":[
			"Léctio sancti Evangélii secúndum Joánnem.",
			"In illo témpore: Dixit Jesus Nicodémo: Sic Deus diléxit mundum, ut Fílium suum unigénitum daret: ut omnis, qui credit in eum, non péreat, sed hábeat vitam ætérnam. Et réliqua.",
			"Homilía sancti Augustíni Epíscopi.",
			"Quantum in médico est, sanáre venit ægrótum. Ipse se intérimit, qui præcépta médici observáre non vult. Venit Salvátor in mundum. Quare Salvátor dictus est mundi, nisi, ut salvet mundum, non, ut júdicet mundum? Salvári non vis ab ipso: ex te judicáberis. Et quid dicam, judicáberis? Vide quid ait: Qui credit in eum, non judicátur. Qui autem non credit: quid dictúrum sperábas, nisi Judicátur? Quod addit: Jam, inquit, judicátus est: nondum appáruit judícium, et jam factum est judícium."
		]
	},
	{
		"tags":[
			["pentecostes","feria-ii","matutinum","responsorium","responsorium-i"],
			["pentecostes","sabbatum","matutinum","responsorium","responsorium-ii"]
		],
		"src":"nocturnale/P7F2R1",
		"incipit":"Jam non dicam vos servos, sed amícos meos; quia ómnia cognovístis, quæ operátus sum in médio vestri, allelúja:",
		"responsum":"Accípite Spíritum sanctum in vobis Paráclitum: ille est, quem Pater mittet vobis, allelúja.",
		"versus":"Vos amíci mei estis, si fecéritis quæ ego præcípio vobis."
	},
	{
		"tags":["pentecostes","feria-ii","matutinum","lectio","lectio-ii"],
		"datum":"Novit enim Dóminus, qui sunt ejus: novit qui permáneant ad corónam, qui permáneant ad flammam. Novit in área sua tríticum, novit et páleam: novit ségetem, novit et zizánia. Jam judicátus est, qui non credit. Quare judicátus? Quia non crédidit in nómine unigéniti Fílii Dei. Hoc est autem judícium: quia lux venit in mundum, et dilexérunt hómines magis ténebras, quam lucem: erant enim mala ópera eórum. Fratres mei, quorum ópera bona invénit Dóminus? Nullórum. Ómnia ópera mala invénit. Quómodo ergo quidam fecérunt veritátem, et venérunt ad lucem? Et hoc enim séquitur: Qui autem facit veritátem, venit ad lucem."
	},
	{
		"tags":["pentecostes","feria-ii","matutinum","responsorium","responsorium-ii"],
		"src":"nocturnale/P7F2R2",
		"incipit":"Spíritus sanctus procédens a throno, Apostolórum péctora invisibíliter penetrávit novo sanctificatiónis signo:",
		"responsum":"Ut in ore eórum ómnium génera nasceréntur linguárum, allelúja.",
		"versus":"Advénit ignis divínus, non combúrens, sed illúminans, et tríbuit eis charísmatum dona."
	},
	{
		"tags":["pentecostes","feria-ii","matutinum","lectio","lectio-iii"],
		"datum":"Sed dilexérunt, inquit, ténebras magis quam lucem. Ibi pósuit vim. Multi enim dilexérunt peccáta sua, multi conféssi sunt peccáta sua: quia qui confitétur peccáta sua, et accúsat peccáta sua, jam cum Deo facit. Accúsat Deus peccáta tua: si et tu accúsas, conjúngeris Deo. Quasi duæ res sunt, homo, et peccátor. Quod audis, homo, Deus fecit: quod audis, peccátor, ipse homo fecit. Dele, quod fecísti, ut Deus salvet, quod fecit. Opórtet ut óderis in te opus tuum, et ames in te opus Dei. Cum autem cœperit tibi displicére quod fecísti, inde incípiunt bona ópera tua, quia accúsas mala ópera tua. Inítium óperum bonórum, conféssio est óperum malórum."
	},
	{
		"tags":["pentecostes","feria-ii","laudes","antiphona","antiphona-benedictus"],
		"src":"gregobase/11948",
		"datum":"Sic Deus * diléxit mundum, ut Fílium suum unigénitum daret: ut omnis, qui credit in ipsum, non péreat, sed hábeat vitam ætérnam, allelúja."
	},
	{
		"tags":["pentecostes","feria-ii","collecta"],
		"datum":"Deus, qui Apóstolis tuis sanctum dedísti Spíritum: + concéde plebi tuæ piæ petitiónis efféctum; * ut quibus dedísti fidem, largiáris et pacem.",
		"terminatio":[["terminatio","per-dominum-ejusdem-spiritus"]]
	},
	{
		"tags":["pentecostes","feria-ii","vesperae","antiphona","antiphona-magnificat"],
		"src":"gregobase/2899",
		"datum":"Si quis díligit me, * sermónem meum servábit: et Pater meus díliget eum, et ad eum veniémus, et mansiónem apud eum faciémus, allelúja."
	},
	{
		"tags":["pentecostes","feria-iii","matutinum","lectio","lectio-i"],
		"datum":[
			"Léctio sancti Evangélii secúndum Joánnem.",
			"In illo témpore: Dixit Jesus pharisǽis: Amen, amen dico vobis: qui non intrat per óstium in ovíle óvium, sed ascéndit aliúnde, ille fur est, et latro. Qui autem intrat per óstium, pastor est óvium. Et réliqua.",
			"Homilía sancti Augustíni Epíscopi.",
			"Dóminus de grege suo, et de óstio quo intrátur ad ovíle, similitúdinem propósuit in hodiérna lectióne. Dicant ergo pagáni: Bene vívimus. Si per óstium non intrant, quid prodest eis unde gloriántur? Ad hoc enim debet unicuíque prodésse bene vívere, ut detur illi semper vívere: nam cui non datur semper vívere, quid prodest bene vívere? Quia nec bene vívere dicéndi sunt, qui finem bene vivéndi vel cæcitáte nésciunt, vel inflatióne contémnunt. Non est autem cuíquam spes vera et certa semper vivéndi, nisi agnóscat vitam, quod est Christus, et per jánuam intret in ovíle."
		]
	},
	{
		"tags":["pentecostes","feria-iii","matutinum","responsorium","responsorium-i"],
		"src":"nocturnale/P7F3R1",
		"incipit":"Apparuérunt Apóstolis dispertítæ linguæ tamquam ignis, allelúja:",
		"responsum":"Sedítque supra síngulos eórum Spíritus sanctus, allelúja, allelúja.",
		"versus":"Et cœpérunt loqui váriis linguis, prout Spíritus sanctus dabat éloqui illis."
	},
	{
		"tags":["pentecostes","feria-iii","matutinum","lectio","lectio-ii"],
		"datum":"Quærunt ergo plerúmque tales hómines étiam persuadére homínibus, ut bene vivant, et Christiáni non sint. Per áliam partem volunt ascéndere, rápere et occídere; non ut bonus pastor, conserváre atque salváre. Fuérunt ergo quidam philósophi de virtútibus et vítiis subtília multa tractántes, dividéntes, definiéntes, ratiocinatiónes acutíssimas concludéntes, libros impléntes, suam sapiéntiam buccis crepántibus ventilántes, qui étiam dícere audérent homínibus: Nos sequímini, sectam nostram tenéte, si vultis beáte vívere. Sed non intrábant per óstium: pérdere volébant, mactáre et occídere."
	},
	{
		"tags":["pentecostes","feria-iii","matutinum","responsorium","responsorium-ii"],
		"src":"nocturnale/P7F3R2",
		"incipit":"Loquebántur váriis linguis Apóstoli magnália Dei,",
		"responsum":"Prout Spíritus sanctus dabat éloqui illis, allelúja.",
		"versus":"Repléti sunt omnes Spíritu sancto, et cœpérunt loqui."
	},
	{
		"tags":["pentecostes","feria-iii","matutinum","lectio","lectio-iii"],
		"datum":"Quid de istis dicam? Ecce ipsi pharisǽi legébant, et in eo, quod legébant, Christum sonábant, ventúrum sperábant, et præséntem non agnoscébant. Jactábant se étiam ipsi inter Vidéntes, hoc est, inter sapiéntes, et negábant Christum, et non intrábant per óstium. Ergo et ipsi, si quos forte sedúcerent, mactándos et occidéndos, non liberándos sedúcerent. Et hos dimittámus: videámus illos, si forte ipsi intrant per óstium, qui ipsíus Christi nómine gloriántur. Innumerábiles enim sunt, qui se Vidéntes non solum jactant, sed a Christo illuminátos vidéri volunt: sunt autem hærétici."
	},
	{
		"tags":["pentecostes","feria-iii","laudes","antiphona","antiphona-benedictus"],
		"src":"gregobase/12812",
		"datum":"Ego sum óstium, * dicit Dóminus: per me si quis introíerit, salvábitur, et páscua invéniet, allelúja."
	},
	{
		"tags":["pentecostes","feria-iii","collecta"],
		"datum":"Adsit nobis, quǽsumus Dómine virtus Spíritus sancti: + quæ et corda nostra cleménter expúrget, * et ab ómnibus tueátur advérsis.",
		"terminatio":[["terminatio","per-dominum-ejusdem-spiritus"]]
	},
	{
		"tags":["pentecostes","feria-iii","vesperae","antiphona","antiphona-magnificat"],
		"src":"gregobase/2864",
		"datum":"Pacem * relínquo vobis, pacem meam do vobis: non quómodo mundus dat, ego do vobis, allelúja."
	},
	{
		"tags":["pentecostes","feria-iv","infra-octavam","nomen"],
		"datum":"Feria IV Quatuor Temporum"
	},
	{
		"tags":["pentecostes","feria-iv","matutinum","lectio","lectio-i"],
		"datum":[
			"Léctio sancti Evangélii secúndum Joánnem.",
			"In illo témpore: Dixit Jesus turbis Judæórum: Nemo potest veníre ad me, nisi Pater, qui misit me, tráxerit eum. Et réliqua.",
			"Homilía sancti Augustíni Epíscopi.",
			"Noli cogitáre te invítum trahi: tráhitur ánimus et amóre. Nec timére debémus, ne ab homínibus, qui verba perpéndunt, et a rebus máxime divínis intelligéndis longe remóti sunt, in hoc Scripturárum sanctárum evangélico verbo fórsitan reprehendámur, et dicátur nobis: Quómodo voluntáte credo, si trahor? Ego dico: Parum est voluntáte: étiam voluptáte tráheris. Quid est, trahi voluptáte? Delectáre in Dómino: et dabit tibi petitiónes cordis tui. Est quædam volúptas cordis, cui panis dulcis est ille cœléstis. Porro si poétæ dícere lícuit: Trahit sua quemque volúptas: non necéssitas, sed volúptas; non obligátio, sed delectátio: quanto fórtius nos dícere debémus, trahi hóminem ad Christum, qui delectátur veritáte, delectátur beatitúdine, delectátur justítia, delectátur sempitérna vita, quod totum Christus est? An vero habent córporis sensus voluptátes suas, et ánimus deséritur a voluptátibus suis? Si ánimus non habet voluptátes suas, unde dícitur: Fílii autem hóminum sub tégmine alárum tuárum sperábunt: Inebriabúntur ab ubertáte domus tuæ, et torrénte voluptátis tuæ potábis eos. Quóniam apud te est fons vitæ: et in lúmine tuo vidébimus lumen?"
		]
	},
	{
		"tags":["pentecostes","feria-iv","matutinum","responsorium","responsorium-i"],
		"src":"nocturnale/P7F4R1",
		"incipit":"Disciplínam et sapiéntiam dócuit eos Dóminus, allelúja: firmávit in illis grátiam Spíritus sui,",
		"responsum":"Et intelléctu implévit corda eórum, allelúja.",
		"versus":"Repentíno namque sónitu Spíritus sanctus super eos venit."
	},
	{
		"tags":["pentecostes","feria-iv","matutinum","lectio","lectio-ii"],
		"datum":"Da amántem, et sentit quod dico: da desiderántem, da esuriéntem, da in ista solitúdine peregrinántem, atque sitiéntem, et fontem ætérnæ pátriæ suspirántem: da talem, et scit quid dicam. Si autem frígido loquor, nescit, quid loquor. Tales erant isti, qui ínvicem murmurábant. Pater, inquit, quem tráxerit, venit ad me. Quid est autem, Pater quem tráxerit, cum ipse Christus trahat? Quare vóluit dícere, Pater quem tráxerit? Si trahéndi sumus, ab illo trahámur, cui dicit quædam, quæ díligit: Post odórem unguentórum tuórum currémus. Sed quid intélligi vóluit, advertámus fratres, et quantum póssumus, capiámus. Trahit Pater ad Fílium eos, qui proptérea credunt in Fílium, quia eum cógitant Patrem habére Deum. Deus enim Pater æquálem sibi génuit Fílium: et qui cógitat, atque in fide sua sentit et rúminat, æquálem esse Patri eum, in quem crédidit, ipsum trahit Pater ad Fílium."
	},
	{
		"tags":["pentecostes","feria-iv","matutinum","responsorium","responsorium-ii"],
		"src":"nocturnale/P7F4R2",
		"incipit":"Ite in univérsum orbem, et prædicáte Evangélium, allelúja:",
		"responsum":"Qui credíderit, et baptizátus fúerit, salvus erit, allelúja, allelúja, allelúja.",
		"versus":"In nómine meo dæmónia ejícient, linguis loquéntur novis, serpéntes tollent."
	},
	{
		"tags":["pentecostes","feria-iv","matutinum","lectio","lectio-iii"],
		"datum":"Aríus crédidit creatúram, non eum traxit Pater: quia non consíderat Patrem, qui Fílium non credit æquálem. Quid dicis, o Ari? Quid dicis hærétice? quid lóqueris? Quid est Christus? Non, inquit, Deus verus, sed quem fecit Deus verus. Non te traxit Pater: non enim intellexísti Patrem, cujus Fílium negas. Áliud cógitas, non est ipse Fílius: nec a Patre tráheris, nec ad Fílium tráheris. Áliud est enim Fílius, áliud quod tu dicis. Photínus dicit: Homo solum est Christus, non est et Deus. Qui sic credit, non Pater eum traxit. Quem traxit Pater? Illum qui dicit: Tu es Christus Fílius Dei vivi. Ramum víridem osténdis ovi, et trahis illam. Nuces púero demonstrántur, et tráhitur: et quod currit, tráhitur, amándo tráhitur, sine læsióne córporis tráhitur, cordis vínculo tráhitur. Si ergo ista, quæ inter delícias et voluptátes terrénas revelántur amántibus, trahunt, quóniam verum est. Trahit sua quemque volúptas: non trahit revelátus Christus a Patre? Quid enim fórtius desíderat ánima, quam veritátem?"
	},
	{
		"tags":["pentecostes","feria-iv","laudes","antiphona","antiphona-benedictus"],
		"src":"gregobase/12949",
		"datum":"Ego sum panis vivus, * dicit Dóminus, qui de cœlo descéndi, allelúja, allelúja."
	},
	{
		"tags":["pentecostes","feria-iv","collecta"],
		"datum":"Mentes nostras, quǽsumus Dómine, Paráclitus, qui a te procédit, illúminet: * et indúcat in omnem, sicut tuus promísit Fílius, veritátem:",
		"terminatio":["Qui tecum vivit et regnat in unitáte ejúsdem Spíritus sancti Deus, * per ómnia sǽcula sæculórum.","R. Amen."]
	},
	{
		"tags":["pentecostes","feria-iv","vesperae","antiphona","antiphona-magnificat"],
		"src":"gregobase/2047",
		"datum":"Ego sum panis vivus, * qui de cœlo descéndi: si quis manducáverit ex hoc pane, vivet in ætérnum: et panis, quem ego dabo, caro mea est pro mundi vita, allelúja."
	},
	{
		"tags":["pentecostes","feria-v","matutinum","lectio","lectio-i"],
		"datum":[
			"Léctio sancti Evangélii secúndum Lucam.",
			"In illo témpore: Convocátis Jesus duódecim Apóstolis, dedit illis virtútem et potestátem super ómnia dæmónia, et ut languóres curárent. Et réliqua.",
			"Homilía sancti Ambrósii Epíscopi.",
			"Qualis débeat esse qui evangelízat regnum Dei, præcéptis evangélicis designátur: ut sine virga, sine pera, sine calceaménto, sine pane, sine pecúnia, hoc est, subsídii sæculáris adminícula non requírens, fidéque tutus, putet sibi quo minus ea requírat, magis posse suppétere. Quæ possunt, qui volunt, ad eum deriváre tractátum, ut spiritálem tantúmmodo locus iste formáre videátur afféctum: qui velut induméntum quoddam videátur córporis exuísse, non solum potestáte rejécta contemptísque divítiis, sed étiam carnis ipsíus illécebris abdicátis. Quibus primo ómnium datur pacis atque constántiæ generále mandátum, ut pacem ferant, constántiam servent, hospitális necessitúdinis jura custódiant: aliénum a prædicatóre regni cœléstis ástruens cursitáre per domos, et inviolábilis hospítii jura mutáre."
		]
	},
	{
		"tags":["pentecostes","feria-v","matutinum","responsorium","responsorium-i"],
		"src":"nocturnale/P7F5R1",
		"incipit":"Advénit ignis divínus, non combúrens, sed illúminans; non consúmens, sed lucens: et invénit corda discipulórum receptácula munda:",
		"responsum":"Et tríbuit eis charísmatum dona, allelúja, allelúja.",
		"versus":"Invénit eos concórdes caritáte, et collustrávit eos inúndans grátia Deitátis."
	},
	{
		"tags":["pentecostes","feria-v","matutinum","lectio","lectio-ii"],
		"datum":"Sed ut hospítii grátia deferénda censétur: ita étiam, si non recipiántur, excutiéndum púlverem, et egrediéndum de civitáte mandátur. Quo non medíocris boni remunerátio docétur hospítii: ut non solum pacem tribuámus hospítibus, verum étiam, si qua eos terrénæ obúmbrant delícta levitátis, recéptis apostólicæ prædicatiónis vestígiis auferántur. Nec otióse secúndum Matthǽum, domus, quam ingrediántur Apóstoli, eligénda decérnitur: ut mutándi hospítii, necessitudinísque violándæ causa non súppetat. Non tamen éadem caútio receptóri mandátur hospítii: ne, dum hospes elígitur, hospitálitas ipsa minuátur."
	},
	{
		"tags":["pentecostes","feria-v","matutinum","responsorium","responsorium-ii"],
		"src":"nocturnale/P7F5R2",
		"incipit":"Spíritus sanctus replévit totam domum, ubi erant Apóstoli: et apparuérunt illis dispertítæ linguæ, tamquam ignis, sedítque supra síngulos eórum:",
		"responsum":"Et repléti sunt omnes Spíritu sancto: et cœpérunt loqui váriis linguis, prout Spíritus sanctus dabat éloqui illis, allelúja, allelúja, allelúja.",
		"versus":"Dum ergo essent in unum discípuli congregáti propter metum Judæórum, sonus repénte de cœlo venit super eos."
	},
	{
		"tags":["pentecostes","feria-v","matutinum","lectio","lectio-iii"],
		"datum":"Sed hæc, ut secúndum lítteram de hospítii religióne venerábilis est forma præcépti: ita étiam de mystério senténtia cœléstis arrídet. Étenim cum domus elígitur, dignus hospes inquíritur. Videámus ígitur, ne forte Ecclésia præferénda designétur, et Christus. Quæ enim dígnior domus apostólicæ prædicatiónis ingréssu, quam sancta Ecclésia? Aut quis præferéndus magis ómnibus vidétur esse, quam Christus, qui pedes suis laváre consuévit hospítibus: et quoscúmque sua recéperit domo, pollútis non patiátur habitáre vestígiis: sed maculósos licet vitæ prióris, in réliquum tamen dignétur mundáre procéssus? Hic est ígitur solus, quem nemo debet desérere, nemo mutáre. Cui bene dícitur: Dómine, ad quem íbimus? verba vitæ ætérnæ habes, et nos crédimus."
	},
	{
		"tags":["pentecostes","feria-v","laudes","antiphona","antiphona-benedictus"],
		"src":"gregobase/12178",
		"datum":"Convocátis Jesus * duódecim discípulis suis, dedit illis virtútem et potestátem super ómnia dæmónia, et ut languóres curárent: et misit illos prædicáre regnum Dei, et sanáre infírmos, allelúja."
	},
	{
		"tags":["pentecostes","feria-v","collecta"],
		"datum":"Deus, qui hodiérna die corda fidélium sancti Spíritus illustratióne docuísti: + da nobis in eódem Spíritu recta sápere, * et de ejus semper consolatióne gaudére.",
		"terminatio":[["terminatio","per-dominum-ejusdem-spiritus"]]
	},
	{
		"tags":["pentecostes","feria-v","vesperae","antiphona","antiphona-magnificat"],
		"src":"gregobase/2574",
		"datum":"Spíritus * qui a Patre procédit, allelúja: ille me clarificábit, allelúja, allelúja."
	},
	{
		"tags":["pentecostes","feria-vi","infra-octavam","nomen"],
		"datum":"Feria VI Quatuor Temporum"
	},
	{
		"tags":["pentecostes","feria-vi","matutinum","lectio","lectio-i"],
		"datum":[
			"Léctio sancti Evangélii secúndum Lucam.",
			"In illo témpore: Factum est in una diérum, et Jesus sedébat docens. Et erant pharisǽi sedéntes, et legis doctóres, qui vénerant ex omni castéllo Galilǽæ, et Judǽæ, et Jerúsalem: et virtus Dómini erat ad sanándum eos. Et réliqua.",
			"Homilía sancti Ambrósii Epíscopi.",
			"Non otiósa hujus paralýtici, nec angústa medicína est, quando Dóminus et orásse præmíttitur: non útique propter suffrágium, sed propter exémplum. Imitándi enim spécimen dedit, non precándi ámbitum requisívit. Et conveniéntibus ex omni Galilǽa, et Judǽa, et Jerúsalem legis doctóribus, inter ceterórum remédia debílium, paralýtici istíus medicína descríbitur. Primum ómnium, quod ante díximus, unusquísque æger peténdæ precatóres salútis debet adhibére, per quos nostræ vitæ compágo resolúta, actuúmque nostrórum clauda vestígia, verbi cœléstis remédio reforméntur."
		]
	},
	{
		"tags":["pentecostes","feria-vi","matutinum","responsorium","responsorium-i"],
		"src":"nocturnale/P7F6R1",
		"incipit":"Non vos me elegístis, sed ego elégi vos, et pósui vos:",
		"responsum":"Ut eátis, et fructum afferátis, et fructus vester máneat, allelúja, allelúja.",
		"versus":"Sicut misit me Pater, et ego mitto vos."
	},
	{
		"tags":["pentecostes","feria-vi","matutinum","lectio","lectio-ii"],
		"datum":"Sint ígitur áliqui monitóres mentis, qui ánimum hóminis, quamvis exterióris córporis debilitáte torpéntem, ad superióra érigant. Quorum rursus adminículis et attóllere et humiliáre se fácilis ante Jesum locétur, Domínico vidéri dignus aspéctu. Humilitátem enim réspicit Dóminus: quia respéxit humilitátem ancíllæ suæ. Quorum fidem ut vidit, dixit: Homo, remittúntur tibi peccáta tua. Magnus Dóminus, qui aliórum mérito ignóscit áliis: et dum álios probat, áliis reláxat erráta. Cur apud te, homo, colléga non váleat, cum apud Deum servus et interveniéndi méritum, et jus hábeat impetrándi?"
	},
	{
		"tags":["pentecostes","feria-vi","matutinum","responsorium","responsorium-ii"],
		"src":"nocturnale/P7F6R2",
		"incipit":"Spíritus Dómini replévit orbem terrárum:",
		"responsum":"Et hoc quod cóntinet ómnia, sciéntiam habet vocis, allelúja, allelúja.",
		"versus":"Ómnium est enim ártifex, omnem habens virtútem, ómnia prospíciens."
	},
	{
		"tags":["pentecostes","feria-vi","matutinum","lectio","lectio-iii"],
		"datum":"Disce qui júdicas, ignóscere: disce qui æger es, impetráre. Si grávium peccatórum diffídis véniam, ádhibe precatóres, ádhibe Ecclésiam, quæ pro te precétur, cujus contemplatióne, quod tibi Dóminus negáre posset, ignóscat. Et quamvis históriæ fidem non debeámus omíttere, ut vere paralýtici istíus corpus credámus esse sanátum: cognósce tamen interióris hóminis sanitátem, cui peccáta donántur. Cum Judǽi ásserunt peccáta a solo Deo posse concédi, Deum útique eum confiténtur: suóque judício perfídiam suam produnt, qui opus ástruunt, ut persónam negent."
	},
	{
		"tags":["pentecostes","feria-vi","laudes","antiphona","antiphona-magnificat"],
		"src":"gregobase/13321",
		"datum":"Dixit Jesus: * Ut sciátis autem, quia Fílius hóminis habet potestátem in terra dimitténdi peccáta, ait paralýtico: Tibi dico, surge: tolle lectum tuum, et vade in domum tuam, allelúja."
	},
	{
		"tags":["pentecostes","feria-vi","collecta"],
		"datum":"Da quǽsumus Ecclésiæ tuæ miséricors Deus: + ut sancto Spíritu congregáta, * hostíli nullátenus incursióne turbétur.",
		"terminatio":[["terminatio","per-dominum-ejusdem-spiritus"]]
	},
	{
		"tags":["pentecostes","feria-vi","vesperae","antiphona","antiphona-magnificat"],
		"src":"gregobase/2488",
		"datum":"Paráclitus autem * Spíritu sanctus, quem mittet Pater in nómine meo, ille vos docébit ómnia, et súggeret vobis ómnia, quæcúmque díxero vobis, allelúja."
	},
	{
		"tags":["pentecostes","sabbatum","infra-octavam","nomen"],
		"datum":"Sabbatum Quatuor Temporum"
	},
	{
		"tags":["pentecostes","sabbatum","matutinum","lectio","lectio-i"],
		"datum":[
			"Léctio sancti Evangélii secúndum Lucam.",
			"In illo témpore: Surgens Jesus de synagóga, introívit in domum Simónis. Socrus autem Simónis tenebátur magnis fébribus. Et réliqua.",
			"Homilía sancti Ambrósii Epíscopi.",
			"Vide cleméntiam Dómini Salvatóris: nec indignatióne commótus, nec scélere offénsus, nec injúria violátus Judǽam déserit: quin étiam ímmemor injúriæ, memor cleméntiæ, nunc docéndo, nunc liberándo, nunc sanándo, infídæ plebis corda demúlcet. Et bene sanctus Lucas virum ab spíritu nequítiæ liberátum ante præmísit, et subdit féminæ sanitátem. Utrúmque enim sexum Dóminus curatúrus advénerat: sed prior sanári débuit, qui prior creátus est; nec prætermítti illa, quæ mobilitáte magis ánimi, quam pravitáte peccáverat."
		]
	},
	{
		"tags":["pentecostes","sabbatum","matutinum","lectio","lectio-ii"],
		"datum":"Sábbato medicínæ Domínicæ ópera cœpta signíficat, ut inde nova creatúra cœperit, ubi vetus creatúra ante desívit: nec sub lege esse Dei Fílium, sed supra legem in ipso princípio designáret: nec solvi legem, sed impléri. Neque enim per legem, sed verbo factus est mundus, sicut légimus: Verbo Dómini cœli firmáti sunt. Non sólvitur ergo lex, sed implétur: ut fiat renovátio hóminis jam labéntis. Unde et Apóstolus ait: Exspoliántes vos véterem hóminem, indúite novum, qui secúndum Deum creátus est."
	},
	{
		"tags":["pentecostes","sabbatum","matutinum","lectio","lectio-iii"],
		"datum":"Et bene sábbato cœpit, ut ipsum se osténderet Creatórem, qui ópera opéribus intéxeret, et prosequerétur opus, quod ipse jam cœperat: ut si domum faber renováre dispónat, non a fundaméntis, sed a culmínibus íncipit sólvere vetustátem. Ítaque ibi prius manum ádmovet, ubi ante desíerat: deínde a minóribus íncipit, ut ad majóra pervéniat. Liberáre a dǽmone et hómines, sed in verbo Dei possunt: resurrectiónem mórtuis imperáre, divínæ solíus est potestátis. Fortássis étiam in typo mulíeris illíus socrus Simónis et Andréæ, váriis críminum fébribus caro nostra languébat, et diversárum cupiditátum immódicis æstuábat illécebris. Nec minórem febrem amóris esse díxerim, quam calóris. Ítaque illa ánimum, hæc corpus inflámmat. Febris enim nostra, avarítia est: febris nostra, libído est: febris nostra, luxúria est: febris nostra, ambítio est: febris nostra, iracúndia est."
	},
	{
		"tags":["pentecostes","sabbatum","laudes","antiphona","antiphona-benedictus"],
		"src":"gregobase/12491",
		"datum":"Cáritas Dei * diffúsa est in córdibus nostris, per inhabitántem Spíritum ejus in nobis, allelúja."
	},
	{
		"tags":["pentecostes","sabbatum","collecta"],
		"datum":"Méntibus nostris, quǽsumus Dómine, Spíritum sanctum benígnus infúnde: + cujus et sapiéntia cónditi sumus, * et providéntia gubernámur.",
		"terminatio":[["terminatio","per-dominum-ejusdem-spiritus"]]
	}
]
