[
	{
		"tags":["textus","kalendae-augusti"],
		"datum":[
			"Romæ in Exquíliis dedicátio sancti Petri ad Víncula.",
			"Antiochíæ pássio sanctórum septem fratrum Machabæórum cum matre sua, qui passi sunt sub Antíocho Epíphane Rege. Eórum reliquíæ Romam translátæ in eádem Ecclésia sancti Petri ad Víncula cónditæ fuérunt.",
			"Romæ pássio sanctárum Vírginum Fídei, Spei et Charitátis, quæ sub Hadriáno Príncipe martýrii corónam adéptæ sunt.",
			"Item Romæ via Latína sanctórum Mártyrum Boni Presbýteri, Fausti, et Mauri, cum áliis novem, qui in Actis sancti Stéphani Papæ describúntur.",
			"Philadélphiæ in Arábia sanctórum Mártyrum Cyrílli, Áquilæ, Petri, Domitiáni, Rufi, et Menándri, una die coronatórum.",
			"Perge in Pamphýila sanctórum Mártyrum Leóntii, Átii, Alexándri, et aliórum sex agricolárum, qui in persecutióne Diocletiáni sub Flaviáno Prǽside decolláti sunt.",
			"Gerúndæ in Hispánia natális sancti Felícis Mártyris, qui post divérsa tormentórum génera a Daciáno támdiu jussus est laniári, donec invíctum Christo spíritum rédderet.",
			"Vercéllis sancti Eusébii Epíscopi et Mártyris, qui ob confessiónem fídei cathólicæ a Constántio Príncipe Scythópolim, et inde in Cappadóciam relegátus, póstmodum ad Ecclésiam suam revérsus, persequéntibus Ariánis, martýrium passus est: ejus autem memória decimooctávo Kaléndas Januárii celébrior habétur, quando Epíscopus fuit ordinátus.",
			"In território Parisiénsi sancti Justíni Mártyris.",
			"Viénnæ sancti Veri Epíscopi.",
			"Wintóniæ in Ánglia sancti Ethelwóldi Epíscopi.",
			"In Pago Lisníno sancti Nemésii Confessóris."
		]
	}
]
